<!DOCTYPE html PUBLIC "-//W3C//DTD XHTML 1.0 Strict//EN"
    "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=UTF-8" />
<title>The Project Gutenberg eBook of Lifvet på Island under sagotiden, by Hans Olof Hildebrand Hildebrand</title>
<link rel="coverpage" href="images/cover.jpg" />
<style type="text/css">

a {
    text-decoration: none;
}

body {
    margin-left: 10%;
    margin-right: 10%;
}

h1,h2,h3,h4 {
    text-align: center;
    clear: both;
}

hr {
    margin-top: 2em;
    margin-bottom: 2em;
    clear: both;
}

hr.tb {
    width: 45%;
    margin-left: 27.5%;
    margin-right: 27.5%;
}

hr.chap {
    width: 65%;
    margin-left: 17.5%;
    margin-right: 17.5%;
}

p {
    margin-top: 0.5em;
    text-align: justify;
    margin-bottom: 0.5em;
    text-indent: 1em;
}

table {
    margin: 1em auto 1em auto;
    max-width: 40em;
    border-collapse: collapse;
}

td {
    padding-left: 0.25em;
    padding-right: 0.25em;
    vertical-align: top;
}

td.kapitlet {
    padding-bottom: 0.75em;
    padding-left: 2em;
    text-align: justify;
}

b {
    font-style: normal;
}

.center {
    text-align: center;
    text-indent: 0em;
}

.footnotes {
    margin-top: 1em;
    border: dashed 1px;
}

.footnote {
    margin-left: 10%;
    margin-right: 10%;
    font-size: 0.9em;
}

.footnote .label {
    position: absolute;
    right: 84%;
    text-align: right;
}

.fnanchor {
    vertical-align: super;
    font-size: .8em;
    text-decoration: none;
}

.gesperrt {
    letter-spacing: 0.2em;
    margin-right: -0.2em;
    font-style: normal;
}

.pagenum {
    position: absolute;
    right: 4%;
    font-size: smaller;
    text-align: right;
    font-style: normal;
}

.poetry-container {
    text-align: center;
    margin: 1em;
}

.poetry {
    display: inline-block;
    text-align: left;
}

.poetry .stanza {
    margin: 1em 0em 1em 0em;
}

.poetry .verse {
    text-indent: -3em;
    padding-left: 3em;
}

.poetry .tb {
    text-align: center;
}

.right {
    text-align: right;
}

.smaller {
    font-size: 75%;
}

.titlepage {
    text-align: center;
    margin-top: 3em;
    text-indent: 0em;
}

.transnote {
    background-color: #E6E6FA;
    color: black;
    text-align: center;
    font-size: smaller;
    padding: 0.5em;
}

.valign {
    vertical-align: middle;
}

@media handheld {

.poetry {
    display: block;
    margin-left: 1.5em;
}

.gesperrt {
    font-style: italic;
}

}

    hr.full { width: 100%;
              margin-top: 3em;
              margin-bottom: 0em;
              margin-left: auto;
              margin-right: auto;
              height: 4px;
              border-width: 4px 0 0 0; /* remove all borders except the top one */
              border-style: solid;
              border-color: #000000;
              clear: both; }
    </style>
</head>
<body>
<h1>The Project Gutenberg eBook, Lifvet på Island under sagotiden, by Hans
Olof Hildebrand Hildebrand</h1>
<p>This eBook is for the use of anyone anywhere in the United States
and most other parts of the world at no cost and with almost no
restrictions whatsoever.  You may copy it, give it away or re-use it
under the terms of the Project Gutenberg License included with this
eBook or online at <a
href="http://www.gutenberg.org">www.gutenberg.org</a>.  If you are not
located in the United States, you'll have to check the laws of the
country where you are located before using this ebook.</p>
<p>Title: Lifvet på Island under sagotiden</p>
<p>Author: Hans Olof Hildebrand Hildebrand</p>
<p>Release Date: January 31, 2017  [eBook #54081]</p>
<p>Language: Swedish</p>
<p>Character set encoding: UTF-8</p>
<p>***START OF THE PROJECT GUTENBERG EBOOK LIFVET På ISLAND UNDER SAGOTIDEN***</p>
<p>&nbsp;</p>
<h4>E-text prepared by ronnie sahlberg<br />
    and the Online Distributed Proofreading Team<br />
    (<a href="http://www.pgdp.net">http://www.pgdp.net</a>)<br />
    from page images generously made available by<br />
    the Google Books Library Project<br />
    (<a href="http://books.google.com">http://books.google.com</a>)</h4>
<p>&nbsp;</p>
<table border="0" style="background-color: #ccccff;margin: 0 auto;" cellpadding="10">
  <tr>
    <td valign="top">
      Note:
    </td>
    <td>
      Images of the original pages are available through
      the Google Books Library Project. See
      <a href=" https://books.google.com/books?id=B5cEAAAAYAAJ&hl=e">
       https://books.google.com/books?id=B5cEAAAAYAAJ&hl=e</a>
    </td>
  </tr>
</table>
<p>&nbsp;</p>
<hr class="full" />
<p>&nbsp;</p>
<p>&nbsp;</p>

<h1 class="titlepage">LIFVET PÅ ISLAND<br />
<span class="smaller">UNDER</span><br />
SAGOTIDEN.</h1>

<p class="titlepage"><span class="smaller">AF</span><br />
HANS OLOF HILDEBRAND HILDEBRAND.</p>

<p class="titlepage">STOCKHOLM,<br />
<span class="smaller">JOSEPH SELIGMANNS BOKHANDEL.</span></p>

<p class="titlepage smaller">STOCKHOLM,<br />
TRYCKT HOS ISAAC MARCUS, 1867.</p>

<hr class="chap" />

<h2>FÖRORD.</h2>

<p><i>Följande framställning af det forntida lifvet på Island har
tillkommit i form af föreläsningar, hvilka jag, på anmodan af herrar
Kommitterade för vetenskapliga föredrags anordnande i hufvudstaden,
hållit å Stora Börssalen den 11 Februari och de fyra följande
måndagarna innevarande år. Min afsigt, när jag valde detta ämne
och då jag nu, till en del i följd af uppmaningar från olika håll,
utgifver föreläsningarna, har endast varit att sprida kännedomen om den
på historiska källor rikaste afdelningen af Nordens forntid, icke att
komma med splitternya frukter af egen forskning.</i></p>

<p><i>De flesta af de hithörande frågorna äro ännu ofullständigt
lösta. Att på ett uttömmande sätt behandla dem skulle kräfva en
menniskoålder eller mer. Det är mig en kär önskan att, såvidt tid
och krafter medgifva, uppträda som medarbetare för ernåendet af
detta för oss högvigtiga mål. Den förberedande öfversigten af det
redan undangjorda arbetet, har jag här velat i utkast meddela.</i></p>

<p><i>De arbeten, jag förnämligast, jemte sjelfva den Isländska litteraturen,
rådfrågat, äro <em class="gesperrt">Vigfússons</em> afhandling om <b>Timatal i
Islendinga-Sögum</b>, samt hans inledningar till <b>Eyrbyggja-Sagan</b> och
de af honom och <em class="gesperrt">Möbius</em> utgifna <b>Fornsögur</b>, <em class="gesperrt">Maurers</em> afhandling
<b>Die Entstehung des Isländischen States und seiner
Verfassung</b> och hans stora arbete, <b>Die Bekehrung des Norwegischen
Stammes</b> samt <em class="gesperrt">Weinholds</em> <b>Altnordisches Leben</b>. Genom
att här nämna dessa författare och härmed uttala min tacksamhetsskuld
till dem, har jag ansett mig kunna fritaga mig från upprepade
citater. Har jag någon gång hemtat en uppgift eller åsigt
af en annan författare, må han icke anse sig, genom min tystnad,
beröfvad äran af företräde i upptäckt. Genom att undvika noter
har jag deremot beröfvat mig sjelf tillfälle att rättfärdiga särskilda
punkter, i hvilka jag varit af olika mening med mina föregångare.</i></p>

<p><i><em class="gesperrt">Dasents</em> förträffliga upplaga af <b>Burnt Njal</b> kom mig tyvärr
ej tillhanda förr än under loppet af tryckningen.</i></p>

<p class="right"><i>Stockholm den 31 Maj 1867.</i></p>

<hr class="chap" />

<h2>INNEHÅLL.</h2>

<table summary="Innehåll">
  <tr>
    <td></td>
    <td class="right">Sid.</td>
  </tr>
  <tr>
    <td>FÖRSTA KAPITLET. <b>Utflyttningen till Island</b></td>
    <td class="right"><a href="#ch1">1</a></td>
  </tr>
  <tr>
    <td class="kapitlet">Inledning. Island upptäckes. Ingolf och Leif, de förste landnamsmännen.
        Högsätessuler. Reykjavik. Qväll-ulf och hans söner.
        Harald hårfager. Kettil häng. Vikingarne i vester. Hafrsfjordslaget.
        Kettil plattnäsa. Björn Kettilsson. Thorolf på Mostr.
        Thorsnäs. Rikaste utflyttningstiden (890-900). Svensken Helge
        magre. Ingemund gamle. Anund träfot. Geirmund heljarskinn.
        Utvandringstidens slut (900-920). Anledningarne till utflyttningarna.
        Äfventyrs- och verksamhetsbegär. De politiska förhållandena.
        Utflyttarnas antal. Öns folkmängd omkr. år 1100. Utflyttningen
        icke en folkvandring. Följder deraf. Förbindelser
        med utlandet. Skalder vid Olof Skötkonungs hof.</td>
    <td></td>
  </tr>
  <tr>
    <td>ANDRA KAPITLET. <b>Land och Folk</b></td>
    <td class="right"><a href="#ch2">23</a></td>
  </tr>
  <tr>
    <td class="kapitlet">Islands läge. «God landskost» på ön. Areal. Fjällnaturen. Ogynsamma
        förhållanden. Under forntiden voro dessa icke lika svåra.
        Åkrar och skog. De många vikarna. Svårigheten att färdas. Försakelse.
        Jemförelse med Grekland och Grekerna. Zeus och Oden.
        Folkets allvar, förtviflan, mod. Kråkomål. Besinning. Ordspråk
        och gåtor. Den höga sången. Templen. Goden. Offerfesten.
        Gudabilder. Graden af konstnärlig förmåga. Förtrolighet med
        gudarna, i synnerhet med Thor. Det onda i gudarnas krets.
        Den nya verlden. Hemmet. Gästabudet. Idealerna. Gudrun.
        Gisle Sursson och hans maka.</td>
    <td></td>
  </tr>
  <tr>
    <td>TREDJE KAPITLET. <b>Vikingalifvet</b></td>
    <td class="right"><a href="#ch3">46</a></td>
  </tr>
  <tr>
    <td class="kapitlet">Olai Petri yttrande. Öfverdrifna föreställningar om vikingatågen.
        Vikingatågens början. Egil Skallegrimsson. Hans barndom. Hans
        första utresa. Vistelsen i Norge. Färd i österväg. Egil i Danmark,
        Skåne, Halland, i Norge. Ny färd till Danmark och Frisland,
        Tyskland, Flamland och England. Han öfvervintrar i Norge och
        far åter till Island. Nytt besök i Norge. Han reser nidstång
        och far åter till Island. Ny utfärd. Egil hos k. Erik blodyx
        i York och hos k. Ethelstan samt i Norge, vänder åter till Island.
        Fjerde utfärden, Egil i Norge, Tyskland, Frisland, åter i
        Norge, i Vermland, vänder hem till Island. Hans återstående
        lif. Qvädet öfver sonens död. Gunnar från Lidarända far i österväg.
        Njåls söner i vesterviking. Bolle far till Micklegård. Olika
        afdelningar af vikingatiden. Vikingatågens följder. Deras område.
        Inga vikingabalkar. Hur skola vikingatågen bedömas? Vikingar
        under sextonde århundradet.</td>
    <td></td>
  </tr>
  <tr>
    <td>FJERDE KAPITLET. <b>Allmänna rättsförhållanden. Godarne</b></td>
    <td class="right"><a href="#ch4">63</a></td>
  </tr>
  <tr>
    <td class="kapitlet">Artificielt och naturligt. Naturlig samhällsutveckling i Sverige.
        Förhållandena på Island. Helgande af landet. De allmännaste
        förhållandena. Tjenare. Hemmamän. Gäster. Frigifna. Landsetar.
        Jordöfverlåtande. Sjelfrådighet hos underlydande Stormän. Samhällsordningen
        utbildas ur de gudstjenstliga förhållandena. På
        Island inga ursprungliga allmänningar. Goden. Värdigheten ursprungligen
        religiös och sjelftagen. Förhållandet till de kringboende.
        Mannaförråd. Ärftlighet. Säljbarhet. Rafnkel Frösgode.
        Första århundradets tre generationer. Snorre gode.</td>
    <td></td>
  </tr>
  <tr>
    <td>FEMTE KAPITLET. <b>Lagarne. Thingen</b></td>
    <td class="right"><a href="#ch5">79</a></td>
  </tr>
  <tr>
    <td class="kapitlet">Ulfljot och lagarnas införande. Landskapslagar i Sverige. Motsvarande
        förhållanden i Norge. Ulfljots lag liknade Gulathingets.
        Grim getsko. Lag antages och allthinget sättes 930. Godething.
        Allshärjargode. Thord gelles förbättring 965. Fjerdingarne.
        Thingsocknar. Godorden få administrativ betydelse. Vårthinget.
        Fjerdingsthing och fjerdingsdomstol. Allthinget. Dess utseende
        under christna tiden. Början. Samlingsorten. Ankomsten. Bodarne.
        Domare nämnas. Saker pålysas. Lagspörsmål. Domare jäfvas.
        Sjelfva rättegången. Anklagelsen. Vitnen. Qvid. Försvaret.
        Domarne. Utslaget. Höst- eller leidthinget. Holmgången. Förlikningsdomstol.
        Utrymme för list. Lagman. Rättegång med
        tvenne motsatta utslag. Njål och femtedomen. Dess stora betydelse.</td>
    <td></td>
  </tr>
  <tr>
    <td>SJETTE KAPITLET. <b>Den hedniske Isländaren i hemmet</b></td>
    <td class="right"><a href="#ch6">93</a></td>
  </tr>
  <tr>
    <td class="kapitlet">Stadganden i Ulfljots lag. Lagredaktionen af år 1117 (Grågåsen).
        Vattenösning. Utsättning. Tandgåfva. Uppfostran hos modren
        och borta. Vaket sinne hos barnen. Medborgerliga rättigheter
        alltsedan tolfte året. Beroende af fadren. Sönerna ärfva. Förmyndaren.
        De sköta från sitt sextonde år egendomen. Lekar.
        Giftermålsplaner. Ruts frieri. Bonordmannen. Brudköp. Brölloppet.
        Följder af fadrens sjelfrådighet öfver dottern. Höskuld och Hallgerd.
        Hustruns rättigheter. Kärleken. Eyrarúna, husfröja. Hustrun
        misshandlas. Skiljsmessa. Trälarne; frigifning. Åkerbruk. Husdjur.
        Obetydlig arbetsfördelning. Vadmalen. Öre vadmal. Fiske
        och fogelfänge. Hvita björnar. Skallegrim driftig handverkare.
        Gisle Surssons skeppsbyggeri. Hedin och hans smidesförsäljning.
        Grågåsens stadgande om kringfarande handverkare. Varubyte.
        Myntadt och omyntadt silfver. Silfverhundradet och bötesringarna.
        Slägtbandet. Blodhämnd. Ansvarstalan mot dräpare. Otålighet
        för smädelser. Förbud mot diktande af visor. Förslagenhet. Lagman
        Emund hos Olof Skötkonung. Förlikningsformulär. Gästabud,
        utfärder, thing. Ålderdomen. Dikten om ättestupor. Begrafning.
        Liket föres ut genom väggen. Likbränning och jordande. Snorre
        Sturlesons yttrande härom och motsvarande antiqvariska förhållanden.
        Skeppets användande vid likfärden och begrafningen.
        Skeppsformiga stensättningar. Totalintrycket af Nordbons lif.
        Ärlighet. Landsflygt och fredlöshet. Grette Åsmundsson. Gunnar
        från Lidarända och hans tillämnade färd i landsflygt.</td>
    <td></td>
  </tr>
  <tr>
    <td>SJUNDE KAPITLET. <b>Lagrättan. Christendomen</b></td>
    <td class="right"><a href="#ch7">108</a></td>
  </tr>
  <tr>
    <td class="kapitlet">Christendomen sen i Norden. Blef tidigare antagen på Island än
        i Sverige. Irländska Christne på Island vid början af Landnamstiden.
        Christne landnamsmän. Helge magre «blandad i tron».
        Egil och Gisle primsignade. Thorvald vidfarne och Biskop Fredrik.
        Längtan efter något nytt. Förakt för gudarna och tro på egen
        styrka. Thorkel måne och hans sederenhet. Hvilkendera guden
        var starkast? Gudstjenstens lockande glans. Thorvalds fader och
        hans skyddsande. Thorvald och Biskop Fredrik förvisas. Olof
        Tryggvasons ifver för christendomen. Tillståndet på Island efter
        Fredriks bortfärd. Njåls yttrande om christendomen. Thorleif
        christne. Hedningarnas fördragsamhet. Svårigheterna för det verksammare
        uppträdandet. Thångbrands mission. Hjalte Skäggeson
        förvisas. Lagrättan. Lagsagomannen. Lagens uppläsande på
        thinget. Njåls förslag till lagrättans ombildning. Konung Olof
        sänder Hjalte och Gissor hvite till Island. Deras uppträdande
        på allthinget. Två samhällen äro nära att uppstå. Lavafloden och
        Snorre godes yttrande. Hedningarnas och de christnas menniskooffer.
        Thorgeir bringar nya lagar. Christendomen antagen år
        1000. Biskoparna Isleif och Gissor. Are och Sämund. Fredligt
        tillstånd. De två stiften. Mattighet. Qvarlefvor af hedendomen.
        Solsången.</td>
    <td></td>
  </tr>
  <tr>
    <td>ÅTTONDE KAPITLET. <b>Njål</b></td>
    <td class="right"><a href="#ch8">122</a></td>
  </tr>
  <tr>
    <td class="kapitlet">För mörka färger? Kärnfriskhet i Norden. Njåls utseende och
        charakter. Bergthora. Gunnar och Njål. Hallgerd och Bergthora.
        Gunnars anseende och slut. Njåls lagkunskap. Tilliten till hans
        sannfärdighet. Njål eggar till hämnd efter Gunnar. Njålssönernas
        utfärd. Thråen och Skarpheden. Njål uppfostrar Thråens son
        Höskuld. Han söker honom maka och skaffar honom ett nytt
        godord. Missnöje med förändringarna. Valgård och Mård. Höskuld
        dödas af Njålssönerna och Mård. Njålssönerne och Åsgrim
        Ellidarson söka hjelp vid thinget. Flose förlorar processen. Njål
        hänskjuter saken till en förlikningsdomstol. Dess utslag. Flose
        bryter detta. Rodny och Ingjald. Förebud. Njålsbrännan.
        Floses död.</td>
    <td></td>
  </tr>
  <tr>
    <td>NIONDE KAPITLET. <b>Den Isländska republikens slut</b></td>
    <td class="right"><a href="#ch9">136</a></td>
  </tr>
  <tr>
    <td class="kapitlet">Snorre Sturleson. Hans uppfostran. Hans växande makt och
        rikedom. Hans förhållande till Håkan galen. Utfärd till Norge
        och Skule jarl. Besök hos lagman Eskil och fru Christina. Sämund
        Jonsson och Bergensboarne. Norska konungarnas försök att vinna
        Island. Snorres löfte och de ynnestbevis, han mottog. Hans
        likgiltighet för Norska planerna. Egennytta. Sturle Sigvatssons
        vallfärd. Han gynnas af k. Håkan, arbetar mot Snorre, som
        lemnar Island. Snorre vänder åter, dräpes. K. Håkan lägger
        genom Gissor Island under Norge. Jonsboken. På Island blott
        en af de två statsmakterna. Vådorna deraf. Vigten af aristokratiens
        utbildning i Sverige. Högre mål för striderna i Sverige.
        Sturlungatiden en litteraturens blomstringsålder.</td>
    <td></td>
  </tr>
  <tr>
    <td>TIONDE KAPITLET. <b>Sagorna</b></td>
    <td class="right"><a href="#ch10">146</a></td>
  </tr>
  <tr>
    <td class="kapitlet">Ares Islänningabok. Förberedelserna till litteraturen. De gamlas
        vitsord om dess uppkomst. Sagorna af okända författare. Ares
        bok och Njåls-sagan. Dålig riktning af de tidigaste Isländska
        studierna i Sverige. Islands litteratur under fjortonde, femtonde
        och sextonde århundradena. Arngrim Jonsson. Snorres verk,
        Njåls och Egils sagor från den bästa tiden (1220-1260). Hvilka
        sagor äro äldre, hvilka yngre? Inre vitnesbörd. Citater och
        hänsyftningar på senare tidsförhållanden. Randanteckningar. Islands
        litteratur-historia ännu oskrifven på tillfredsställande sätt.
        Den Isländska och den sydeuropeiska odlingens förberedelser.
        Samtidighet icke alltid efter årtal. Islands och Provençalernas
        poesi. Niflungasången och Gudrun. Isländska sagan objektiv.
        Villehardouin och Joinville. Resultat. &mdash; Slutord.</td>
  </tr>
</table>

<hr class="chap" />

<h2>RÄTTELSER.</h2>

<p class="center"><span class="transnote">(Dessa har rättats.)</span></p>

<table summary="Rättelser">
  <tr>
    <td>Sid.</td>
    <td class="right">54,</td>
    <td>sp. 2, r. 13</td>
    <td>står</td>
    <td>Viles,</td>
    <td>läs</td>
    <td>Viljes</td>
  </tr>
  <tr>
    <td class="center">„</td>
    <td class="right">55,</td>
    <td>r. 16</td>
    <td></td>
    <td></td>
    <td class="center">„</td>
    <td>ungefär tio</td>
  </tr>
  <tr>
    <td class="center">„</td>
    <td class="right">112,</td>
    <td>„ 25, 27</td>
    <td class="center">„</td>
    <td>Thorvald</td>
    <td class="center">„</td>
    <td>Thorleif</td>
  </tr>
  <tr>
    <td class="center">„</td>
    <td class="right">130,</td>
    <td>„ 21,</td>
    <td rowspan="2" class="center valign">} „</td>
    <td rowspan="2" class="valign">Asgrim</td>
    <td rowspan="2" class="center valign">„</td>
    <td rowspan="2" class="valign">Åsgrim</td>
  </tr>
  <tr>
    <td class="center">„</td>
    <td class="right">131,</td>
    <td>„  1 och 7</td>
  </tr>
</table>

<hr class="chap" />

<p><span class="pagenum"><a name="Page_1" id="Page_1">[1]</a></span></p>

<h2 id="ch1">1.<br />
<span class="smaller">Utflyttningen till Island.</span></h2>

<p>Ett folk vet i allmänhet litet om de mer aflägsna
skiftena af dess utveckling. Det berättas nog mycket och
har mycket skrifvits om dessa fjerran tider, ty man har
alltid hyst en rätt innerlig åstundan att bortjaga de töcken,
som hölja folkets liksom den enskildes barndomsdagar, men
detta är dock till allra största delen alster af senare åldrars
åsigter, vanor och inbillningar, och om det i dessa yngre
berättelser verkligen finnes äkta forntida minnen, äro de
vanligen missförstådda och vrängda. Det är dock af vigt
att komma till klarhet i denna fråga, det är af vigt likaväl
att utforska, hvad vi verkligen veta om dessa tider,
som att använda alla upptänkliga medel för att lära känna
dem så grundligt som möjligt. Det är ju i väsentlig mon
just det gemensamma historiska medvetandet, som knyter
oss, som här äro, och dem vi lemnat i hemmen och alla
andra, som i våra bygder bo, de må vara af hvilka stånd,
åldrar och anlag som helst, till en nationel enhet, hvars
charakter vi finna utpräglad i våra häfder och hvilken vi
äro skyldige att bevara åt kommande slägten.</p>

<p>Mot slutet af hedendomens tid i våra bygder drog sig
en del af nordlandens, isynnerhet Norges yppersta män till
en aflägsen ö i de trakter, der den Atlantiska oceanen och
Ishafvet blanda tillsammans sina böljor. Dit förde de med<span class="pagenum"><a name="Page_2" id="Page_2">[2]</a></span>
sig, dessa tidiga nybyggare, sin tro och sina minnen och
dessa bevarades derborta under tidernas lopp, ty Island låg
fjerran från den Europeiska bildningens brännpunkter; det
upptog visserligen denna bildnings hufvudresultater, men
beröringen var icke så nära, att det nationelt egendomliga
kunde der omskapas i lika hög grad som annorstädes. Af
vida vattenmassor instängde, trots de första tidernas täta
utflygter till andra länder, sammanslutne till ett helt för sig
och derigenom drifne att fästa sina blickar på sig sjelfva
och sina angelägenheter, började Isländarne tidigt att i sägen
och skrift bevara minnet af tiden efter utvandringen från
moderlandet, dess hugstora hjeltar och skiftande tilldragelser.
Af de så uppkomna Isländska sagorna äro rätt många intill
våra dagar förvarade och med ledning af dem vill jag framställa
det forntida lifvet på Island.</p>

<p>Hvad bringar icke ett århundrade med sig? Hur
fjerran synas icke de tider, då Gustaf III och Carlarne lefde!
Gustaf Adolf börjar nästan förgätas af folket och hvem
sätter sig rätt in i de tider, då Gustaf Vasa befriade Sverige?
Och likväl är det bortom dessa vår historias glansperioder,
jag vill föra eder, ja bortom sjelfva medeltiden, till en tid,
då det knappast fans på det rum, der vi nu äro församlade,
mer än en ödslig klippa, kring hvilken österaltet slog sina
februarikalla böljor. Hvar tid trycker på dem, som henne
tillhöra, sin prägel och den förråda vi alltjemt i våra känslor,
tankar och verk. Likväl bjuder jag eder att för några korta
stunder lemna dagens omsorger och nöjen, vanor och fördomar,
för att gästa det aflägsnaste tidskifte inom Nordens
historia, om hvilket vi ega fullgod kännedom. Det är mig
icke nog att framställa en berättelse om den tiden, som i
dag förnimmes och i morgon förgätes, jag ville gerna föra
eder midt in i dessa forntidens dagar, att I måtten andas
deras luft och fatta personligt intresse för deras menniskor
och sedan se till, uti hvad den tiden är vår lik eller olik,
om den angår oss eller icke.</p>

<p><span class="pagenum"><a name="Page_3" id="Page_3">[3]</a></span></p>

<p>Tusen år vill jag plåna ut ur er hogkomst. Vi firade
för tvenne år sedan minnet af den dag, då Nordens förste
apostel, den fromme Ansgarius, kallades från sin verksamhet
härnere år 865 &mdash; ett af de få årtal i vår äldre historia, som
står utan gensägelse; det hör också egentligen icke till <em class="gesperrt">vår</em>
historia, utan till ett annat folks, hvilket då redan länge
hade lefvat i historiens klara ljus. Från detta årtal ungefär
skola vi utgå. Hur litet vete vi om tillståndet i Sverige
den tiden!</p>

<p>Fyra år efter det nämnda året firades ett gästabud
vid Dalfjärden, en vik i Norge något söder om Dofrefjälls
vestligaste utsprång<a name="FNanchor_1" id="FNanchor_1"></a><a href="#Footnote_1" class="fnanchor">[1]</a>. Ingolf och Leif<a name="FNanchor_2" id="FNanchor_2"></a><a href="#Footnote_2" class="fnanchor">[2]</a>, fränder och fosterbröder,
begge unge och helt nyligen, genom fädernas död,
husbönder, hade legat i viking tillsammans med jarl Atles
söner. Nyligen hade de gästat hos dessa och nu bjudit
dem till sig. Gästabudet var stort, Ingolfs syster Helga,
enligt sagans vitsord, “vänast och finast bland qvinnor“, bar
sjelf kring ölet till de firade gästerna. Då det led fram
med dryckeslaget, aflade den ene af Atlesönerna löfte att
gifta sig med Helga eller ock med ingen, den andre, Halsten,
att alltid fälla rättvis dom i den sak, som hänsköts
till honom, Ingolf att aldrig dela arfvet efter fadren med
någon annan än Leif, d. v. s. att gifva honom systern till
hustru, Leif, att i intet blifva sämre än fadren. Då utbrister
Halsten: “icke var det stort löfte, då din far fick
för illgernings skull flykta hit.“ Nu var gästabudet slut.
Följande vår, då Leif far i härnad, anfalles han i skären
af tvenne Atlesöner och är nära att duka under för öfvermakten,
då han räddas af en frände, som seglar den vägen
fram, och en af jarlens söner stupar. En annan kommer<span class="pagenum"><a name="Page_4" id="Page_4">[4]</a></span>
följande vinter att hämnas sin broder, men Ingolf och Leif
äro varnade, möta och fälla honom. Nu hänskjuta de saken
till den qvarlefvande brodren, Halsten, och bedja honom,
när han fällde domen, icke förgäta den opartiskhet han lofvat.
Han dömer den förra af bröderna att ligga ogild, för den
andra kräfver han i böter all den jordegendom, Ingolf och
Leif egde, samt fordrar att de skola inom trenne vintrar
hafva lemnat trakten.</p>

<p>Den tiden började det gå underliga rykten i Norge
om en ö långt bort i Vesterhafvet, som nyligen påträffats
af vikingen Naddodd, då han under segling till Färöarna
drefs af storm och böljor mot nordligare trakter, och som
kort derefter kringseglades af Svensken Gardar. Allrasist
hade Floke Vilgerdsson begifvit sig att söka Gardarsholmen
och ändrat dess namn till Island, då han vistats der en
vinter och funnit att der icke var brist på vinterkyla, snö
och is. Nu var han återkommen och han sade väl, att
landet just icke var godt, men hans följeslagare Thorolf
påstod, att der dröp hvart strå af smör, fjällbons käraste
läckerhet. Visst förmodade man, att detta var något öfverdrifvet,
man hedrade sagesmannen med tillnamnet Smör-Thorolf,
men äfventyrslusten var väckt. Det kunde vara
något att försöka.</p>

<p>På försök foro äfven Ingolf och Leif dit ut år 871
och landade i en vik på ostkusten. De undersökte landet
och vände följande våren om, för att rusta sig till utresa.
Besväret föll dock på Ingolf allena, ty Leif for till Irland,
härjade der och tog trälar jemte annat byte. Omsider år
874 lemnade de med tvenne skepp Norge. På det ena for
Ingolf med deras gemensamma egendom, på det andre Leif,
som nu hade äktat Helga, med sitt Irländska byte. Så
blefvo Ingolf och Leif Islands förste nybyggare eller, såsom
det på Island kallades, landnams-(landtagnings-)män.</p>

<p>När de kommo nära Island, drefvos skeppen åt olika
håll. Ingolf kastar ut sina högsätessuler i hafvet och<span class="pagenum"><a name="Page_5" id="Page_5">[5]</a></span>
lofvade att, der han fann dem ilandflutna, uppslå dessa sina
bopålar. Högsätessulerna<a name="FNanchor_3" id="FNanchor_3"></a><a href="#Footnote_3" class="fnanchor">[3]</a> voro tvenne stora stolpar, som
omslöto husbondens högsäte och med de öfre, spetsiga, ofta
utskurna ändarna höjde sig mycket öfver taket. De voro
af nordbon mycket vördade och mången säges hafva låtit
dem eller rättare genom dem gudarna leda sig vid valet
af boningsplats.</p>

<p>Ingolf steg i land vid första tjenliga ställe invid ett
högt fjäll längst i öster på Islands sydkust, som efter honom
kallades Ingolfshöfde. Det bär än i dag samma namn; dess
branter besökas ofta af fogeläggsjägare. Tills vidare bosatte
han sig der, men sände ut tvenne trälar att leta efter
högsätessulerna. Snart kommo trälarne åter, men med bud
af ingalunda glädjande art. De hade kommit till den ort
på öns allra sydligaste del, der Leif stigit i land; honom
hade de funnit död i närheten af husen, han hade uppfört,
men alla andra voro försvunna. Leif hade icke haft mer
än en oxe med sig och då han således led brist på dragare,
hade han spänt sina Irländska trälar för plogen. Desse,
häröfver vredgade, slogo Leif, togo hans hustru och de
andra qvinnorna med sig och flyktade öfver till de i sydvest
liggande, efter dem sedermera benämnda Vestmannaöarna,
der de snart föllo för den hämnande Ingolf. Våren
877 fann man dennes högsätesstolpar längst in i den sydligaste
viken på Islands vestkust och trogen sitt löfte bosatte
han sig der. Landet är der temligen lågt, men stiger
småningom mot de i det inre thronande fjällen. I dalen
flyta varma källor och af de från dessa uppstigande dunsterna
fick bugten namnet Reykiavik, d. ä. rökarnas vik.
Det är der, som Islands hufvudstad nu ligger. Redan i<span class="pagenum"><a name="Page_6" id="Page_6">[6]</a></span>
dessa den Isländska odlingens allraförsta tider var denna
ort af vigt, ty de närmast utflyttande vände sig gerna till
Ingolf, för att få goda råd och anvisningar. Den förste
landnamsmannens anseende ärfdes af hans efterkommande.
Hans son satte thing på det strax i norr om Reykiavik liggande
Kölnäset (Kjalarnes), förrän lagväsendet på Island
hade blifvit gemensam angelägenhet, hans sonson var lagsagoman,
på vårt äldre lagspråk lagman, hans sonsons son
Allshärjar- eller hela folkets gode<a name="FNanchor_4" id="FNanchor_4"></a><a href="#Footnote_4" class="fnanchor">[4]</a> vid den tid, då
christendomen kom till Island.</p>

<p>Det var icke allenast jarlar och deras jemlikar i makt,
som genom det öfvervåld, de utöfvade, gåfvo anledning till
Islands bebyggande.</p>

<p>På gården Berdla, icke så långt i norr om Ingolfs
hembygd i Norge, bodde en man, som hette Qväll-ulf.<a name="FNanchor_5" id="FNanchor_5"></a><a href="#Footnote_5" class="fnanchor">[5]</a>
Till hälften härstammade han från trollslägt och derför var
det alltid något eget med honom och hans fränder. Han
var, som det kallades, hamram, d. v. s. han var stark och hade
förmåga att skifta skepnad. Om qvällarna var han icke
god att råka ut för och deraf hade han fått sitt tillnamn.</p>

<p>Det var nu oroliga tider i Norge. Den unge Harald
Hårfager hade icke nöjt sig med sitt lilla fädernerike i det
Söndenfjeldske Norge. Med förvånande framgång hade han
underlagt sig det ena småriket efter det andra och hotade
de återstående. Fylkeskonungen i Firdir lät förleda sig att
innan hans eget land angreps, angripa Harald. Han förlorade
rike och lif på försöket. Qväll-ulf hade icke lydt
hans kallelse till vapen, ty han var icke hugad att strida
utom fylkets gränser, men han var lika ovillig att hörsamma
sin nya herrskare, då denne, sannolikt för att hafva
den genom sin makt misstänkta bonden under ögonen, kallade<span class="pagenum"><a name="Page_7" id="Page_7">[7]</a></span>
honom till sitt hof. I fadrens stad, men mot hans
vilja, gick sonen Thorolf att vistas hos konungen och blidka
hans vrede. Hans manliga väsende och hans stora idrotter
tillvunno honom snart konungens välvilja, tills han efter
slaget vid Hafrsfjord år 872, under hvilket han, svårt
sårad, kämpade i konungsskeppets framstam, lemnade hofvet,
för att öfvertaga sin i slaget stupade frändes och vapenbroders
egendom och maka, den rika Sigrid. Men ännu
under det han bodde långt upp i det Nordenfjeldske Norge,
fick han röna prof på sin konungs bevågenhet, då denne
gaf honom i uppdrag att insamla den skatt, som Finnmarkens
invånare årligen skulle afgifva.</p>

<p>Thorolf var en storsint man, som icke kunde göra
något simpelt, men ej heller kunde försaka begäret att låta
denna sinnets storhet uppenbara sig i det yttre &mdash; farliga
egenskaper i ett land, der en ung konung nyss vunnit ett
envälde mot mångas vilja. Andra hade farit efter Finnskatten
med följe af 30 man, Thorolf for med 90 och
lemnade derföre bättre och rikligare skatt än de, som före
honom haft samma uppdrag. Mindre än 100 fria män
hade han aldrig på sin gård, men när konung Harald kom
med 300 man för att gästa honom, tog han emot honom
med 500 och gaf vid skiljsmässan åt sin höga gäst ett
drakskepp, väl utrustadt.</p>

<p>Konungens misstänksamhet var då redan väckt och
Thorolfs ovänner underblåste den, isynnerhet Hilderids söner,
som mente sig hafva arfsanspråk på en del af Thorolfs
egendom. Denne, som ej vet något ondt med sig, för med
manlig frimodighet sin talan inför Harald, men mister en
del af sina gårdar samt uppdraget att insamla Finnskatten;
båda delarne öfverlemnas åt Hilderidssönerna. Men då desse
ingalunda voro vuxne att lemna skatten så god, som den
förut gifvits af Thorolf, skjuta de skulden derför på honom.
Det slutar så, att ett skepp, som från England förde till
Thorolf en dyrbar last af hvete och honung, vin och kläde,<span class="pagenum"><a name="Page_8" id="Page_8">[8]</a></span>
öfverfölls i Norska skären och togs &mdash; för kung Haralds
räkning.</p>

<p>Förlusten var kännbar, men Thorolf var ej den, som
genast fällde modet. “Det är godt att vara kompanjon
med konungen,“ sade han, och i stället för att sända ifrån
sig några af sina många hemmamän, tog han flera till sig,
i stället för att lefva mer indraget, bjöd han vänner och
grannar oftare till gästning, fast han för att kunna göra
allt detta måste pantsätta somt och sälja annat af sin jord.
Men när våren kom, for han i viking i österväg &mdash; till
Östersjöns östra stränder &mdash; och vände ej om förrän mot
hösten, så att han kom till Öresund, då de stora skeppsflottor,
som legat der för handelns skull, börjat vända hem
igen. Snart upphann han ett skepp, som hörde konungen
till, lastadt med malt, hvete och honung; det tog han,
men satte styrman och troligen äfven besättning i land.
Så kom han till mynningen af Göta elf och landsteg på
Hisingen och brände upp gården för bröderna, som förut
hade för konungens räkning tagit hans skepp &mdash; de voro
konungens fränder &mdash; dödar en af dem och tager rikt byte.
Utanför viken tog han ett stort köpskepp, lastadt med malt
och mjöl, vid Lidandesnäs, vår tids Lindesnäs, gjorde han
strandhugg. Sedan for han hem till sin gård och sin maka
upp i Halogaland och var der i stillhet öfver vintern. Så
hämnades den tiden en undersåte på sin konung.</p>

<p>Men de rykande ruinerna på Hisingen ropade på hämnd.
Harald bröt sjelf upp för att bryta den öfvermäktigas stolta
mod. Han kommer fram en afton, just som solen gick ned.
Vid stranden låg ett skepp, färdigt att segla, men ingen
menniska syntes derute; alla voro inne för att dricka färdölet,
ty Thorolf ämnar för alltid lemna Norge. Då blåser
konungsluren till strids och huset är omringadt. På
Haralds bud träda qvinnor och barn, gamla och trälar
ut i det fria. Sigrid utverkar åt mannen löfte om lifvet,
men hans män skulle straffas efter förtjenst. Thorolf<span class="pagenum"><a name="Page_9" id="Page_9">[9]</a></span>
vill ej gå in härpå och då hans bön att få komma
ut, för att låta svärdet afgöra saken, blir afslagen och
huset antändes, bryter han ut med de sina. Och nu rasar
striden vildt under vårnattens timmar, belyst af det brinnande
huset. Till sist hinner Thorolf fram till konungens
sköldborg och fäller märkesmannen, men faller derpå sjelf
för konungens svärd. Då var Harald Hårfager, den af så
många segrars glans omstrålade konungen, ej mer än 27
år gammal.</p>

<p>Hilderidssönerna, som vållat allt detta, fingo ej länge
öfverlefva striden vid Sandnäs. Kettil Häng, en frände och
trogen vän till Thorolf, dräper dem och far med deras
egendom och de sina till Island, der han sätter sig ned ej
långt från Ingolf, på öns sydkust. Qväll-ulf sjuknar af sorg
öfver sonens död. Hans andre son Skallegrim begifver sig
till den gård, der konungen då gästade, för att kräfva böter
för brodren. Harald böd honom träda i sin tjenst och
lofvade att, om han tjenade honom till lags, gifva honom
som böter samma heder, som Thorolf haft. Men Skallegrim
svarar, att då det ej lyckats för Thorolf, som var honom
vida öfverlägsen, att göra konungen till viljes, torde det
ännu mindre lyckas honom. Vred öfver afslaget, befaller
Harald, att den trotsige skulle förföljas, men han var då
redan långt borta med de sina och på hvarenda af konungens
farkoster var hål hugget i botten.</p>

<p>Nu var det ej rådligt för Thorolfs fränder att dröja i
Norge. Deras jord vågade ingen köpa, sin lösegendom
lastade de på tvenne skepp och seglade af. Men ännu
hade de något ogjordt. De stannade vid de hamnrika Solundar-öarna,
i Norges skär, tills de varseblifva ett skepp,
stort och rikt måladt, med seglet randadt i rödt och i
blått &mdash; Thorolfs skepp, som konungen hade tillegnat sig,
nu fördt af de båda, som fullgjort våldet och på köpet
medförande tvenne konungens kusiner. Qväll-ulf och Skallegrim
anfalla skeppet och afrödja det; endast två eller tre<span class="pagenum"><a name="Page_10" id="Page_10">[10]</a></span>
sändas lefvande bort att bringa konungen deras afskedshelsning.
Och Thorolfs skepp fick följa hans fränder till
Island.</p>

<p>Dit kom likväl aldrig Qväll-ulf. Själsspänningen under
den sista tiden och nu senast ansträngningen under striden
hade varit för mycket för den åldriga mannen. Berserkastyrkan
var borta och döden nalkades. Han bad då de sina
lägga hans lik i en kista och kasta den i sjön samt
att de skulle bedja Skallegrim, som seglade på det andra
skeppet, att bygga sig bo der han fann kistan vid land.
Qväll-ulfs skepp for nu sin väg fram i vester om Islands
sydvestliga näs och in i den stora Faxefjärden, i hvars
mellersta vik besättningen stiger i land, der de ock finna
kistan, som de föra ut på en udde och hölja med ett stenrör.
Skallegrim kom i land litet längre åt norr, men fann
snart de sina och byggde sin gård Borg i närheten af
fadrens graf. Så hade Ingolf fått nybyggare å ömse sidor.
Skallegrim kom ut år 878, Kettil Häng ett år tidigare.</p>

<p>Under dessa ärofulla tider, då det friska ungdomsblodet
svallade rätt lifligt hos våra fäder och deras fränder,
svärmade Nordmän omkring i de vestra farvattnen. De
härjade England, Skotland och Irland, de lågo med sina
flottor bland de otaliga öarna vid Norra Brittanniens kuster,
de trädde än i fientligt, än i vänligt förhållande till
infödingarna der och bekämpade för ombytes skull rätt ofta
hvarandra. Mången slog sig för alltid ned i dessa trakter,
gifte sig der och så kom det sig, att man här fann mången
Norrman, som aldrig satt sin fot på Norges jord. Dock
voro desse, som drefvo kring i vesterviking, ingalunda likgiltige
för moderlandets väl. Det sista motståndet, som
Harald hade att bekämpa i Norge, hvilket han ock lyckades
krossa i Hafrsfjordslaget, reste sig just i landets sydvestra
fylken, desamma, som voro hemort för de flesta af
dessa vikingar. Flere af dem deltogo ock i slaget. Att
mot detta motstånd rikta dödsstöten, sände konung Harald<span class="pagenum"><a name="Page_11" id="Page_11">[11]</a></span>
en ansedd Norrman Kettil Plattnäsa, stamfader för de allraflesta
af Islands mest lysande ätter, att lägga Vesterhafvets
öar under Norge. Kettil intog ock Söderöarna, de nuvarande
Hebriderna, men &mdash; för egen räkning. Då drog
Harald in hans egendomar i Norge.</p>

<p>Kettils son Björn<a name="FNanchor_6" id="FNanchor_6"></a><a href="#Footnote_6" class="fnanchor">[6]</a> hade uppfostrats hos Kjallak jarl
i Jämtland. Han får höra om fadrens bortfärd och egendomarnas
indragning. Han far till dessa senare &mdash; de
lågo i Sogn, fylket närmast i söder om Ingolfs hembygd &mdash;
och fördrifver de personer, som å konungens vägnar förvaltade
dem. Dömd till landsflygt och med möda undkommen
de förföljare, konungen sände efter honom, håller han
sig dold öfver vintern hos Thorolf på Mostr, en ö ej långt
i norr från Stavangerfjords mynning. Då visades äfven
Thorolf bort ur landet, så vida han ej föredrog att underkasta
sig konungen på nåd eller onåd.</p>

<p>Thorolf tvekade. Han ställde till ett stort blot (offer)
och frågade Thor, hvars ifrige dyrkare och offerprest han
var, om råd. Han visades till Island. Då skaffade han
sig ett stort hafsskepp och rustade ut det, tog med sig
alla dem, som voro skyldiga att följa honom &mdash; den s. k.
skuldaliden &mdash; och många vänner dessutom samt sitt bohag
samt större delen af Thors tempel jemte jorden, som fans
under den ställning, på hvilken gudens bild hade sutit.
Färden gick lyckligt. Han seglade förbi den Isländska
vestkustens sydligaste näs, förbi Faxefjärdens mynning och
det andra näset, som ytterst prydes af den 6000 fot höga,
snöhöljda och af skyar omkransade Snöfjällsjökeln, kring
hvilken så många underliga sägner gå, och styrde sedan in
i viken i norr derom. Han såg att hon var bred och
omgifven af bergiga kuster och kallade henne Bredefjärd,
såsom hon heter än i dag. Högsätessulerna, som stått i
det gamla templet i Norge &mdash; den ena var öfverst utskuren<span class="pagenum"><a name="Page_12" id="Page_12">[12]</a></span>
till en bild af Thor &mdash; kastade han ut och på näset,
der de flöto upp, ungefär midt på södra kusten, uppförde
han sin boning och det nya templet, som småningom blef
en helgedom för hela trakten deromkring, när han blef
bebyggd, och derinvid tog man sig för att afgöra de mångahanda
tvister, som ingalunda uteblefvo. När lagväsendet
sedermera ordnades på ön och denna delades i fjerdingar,
fick Thornästhinget rang af fjerdingsthing. Det skedde vid
pass 80 år efter Thorolfs utkomst år 884.</p>

<p>Bredefjärdens sydkust blef snart befolkad. Björn Kettilsson
hade kommit till Söderöarna, der han fann sin fader
död, men blef af bröder och systrar, som voro derute, väl
mottagen. Dock trifdes han icke ibland dem, ty de hade
öfvergifvit fädernas tro och bekände sig i stället till christendomen.
Han for ut till Island och nedsatte sig der
vid sidan af Thorolf. Dit följdes han snart af den ena
fränden efter den andra.</p>

<p>Vi hafva hunnit till den rikaste utflyttningstiden, mellan
åren 890 och 900. Ryktet om de redan gjorda landtagningarna
&mdash; det är endast de märkligaste, jag omnämnt
&mdash; spridde sig hastigt och lockade mången, som tillbragt
sina bästa år bland vesterhafvets öar, att styra sin kosa
hit upp mot norden. Island började utöfva ett fosterlands
dragningskraft på de oroliga vikingarna. Utflyttning
följde på utflyttning.</p>

<p>Sagorna nämna en Svensk bland de många utflyttarna
och han var en af öns ryktbaraste män, Helge magre, som
satte sig ned i Öfjärden (Eyafiördr), den vigtigaste orten
på Islands nordkust. Hans farfarsfar Björn Rolfsson bodde
i Götaland och var gift med en ättling af en konung Frode.
Björn kom i strid med en frände till Götakonungen eller
jarlen Sölvar &mdash; sagan tillägger honom begge hedersnamnen
&mdash; och måste vika för öfvermakten. Han lemnar sina
gods åt sin maka och sonen Övind, lastar silfver på tolf
hästar och lemnar Sverige, sedan han innebränt sin motpart.<span class="pagenum"><a name="Page_13" id="Page_13">[13]</a></span>
En tid uppehåller han sig i Norge, begifver sig sedan
i vesterviking och uppsökes der af sonen, som, när
fadren åldras, träder i hans ställe. Han kallades der för
sin Svenska härkomst Östmannen. Han äktade derute
Irlandskonungen Kjarvals dotter Raforta. Den Svenska
vikingens och den Irländska konungadotterns son var den
nyssnämnde Helge. Are vise kallar honom i sin Islänningabok
för Norrman. För så vidt jag vet, rann ej en droppe
Norskt blod i hans ådror. Men han gifte sig med en
norska, en af Kettil Plattnäsas döttrar.<a name="FNanchor_7" id="FNanchor_7"></a><a href="#Footnote_7" class="fnanchor">[7]</a></p>

<p>En af de många vikingar, som deltogo i Hafrsfjordslaget,
var Anund, då nyss hemkommen från en treårig
vesterfärd<a name="FNanchor_8" id="FNanchor_8"></a><a href="#Footnote_8" class="fnanchor">[8]</a>. Han var med sitt skepp i hetaste striden
och stod länge i sin framstam, der han manligt afvärjde
folket på konungens skepp, detsamma, på hvilket Thorolf
Qväll-ulfsson befann sig. Till sist fick han ett hugg, som
tog af honom ena benet och han fördes sanslös ur striden.
Sedan gick han med träben och kallades Anund träfot.</p>

<p>Han och andre vikingar med honom foro nu åt vestern
och uppsökte der Geirmund Heljarskinn, den ryktbaraste af
alla vikingarna, och fråga, om han icke ville återtaga sitt
rike i Hördaland; de ville då vara honom behjelpliga. Men
Geirmund var klokare än de. Han sade, att de knappast
skulle få heder af färden och att han icke hade lust att
blifva konungsträl och tacka för det, hvartill han hade rätt.
Han for sedan till Island; han var den ende konung, som
der bosatte sig<a name="FNanchor_9" id="FNanchor_9"></a><a href="#Footnote_9" class="fnanchor">[9]</a>.</p>

<p>Anund fortsatte sina ströftåg, under stora faror. En
gång hade han farit rätt illa med Irlandskonungen Kjarval<span class="pagenum"><a name="Page_14" id="Page_14">[14]</a></span>
och var nära att blifva allvarsamt näpst derför af Helge
magre, som åtagit sig det svåra värfvet att freda och bevara
svärfadrens rike. Till sist blef Anund nästan ensam,
ty den ene efter den andra af hans följeslagare drog öfver
till Island. Sedan han uppehållit sig en tid i Norge, for
äfven han dit till sist. Hans öfverresa var stormig. Vid
Islands nordostliga udde skiljdes han från sin följeslagares
skepp och drefs sedan flera dygn omkring på det nordliga
hafvet. När vädret stillnade och skeppet kom närmare land,
funno de, som förr varit på Island, att de drifvits längs
med hela nordkusten, till mynningen af dess vestligaste
fjärd. De mötte nu en båt, som de ropade an, och fingo
höra, att längre in var i det närmaste allt landet upptaget,
men i nordvest var det ännu plats för nybyggare. Anund
frågar de sina om deras mening och styr sedan i land. Der
bodde en man, som hette Erik; han följde Anund till den
enda ännu ointagna sträckan der i nejden. Stor var hon
ej och ett väldigt fjäll sköt ut till vattnet, betäckt af nyfallen
snö; det kallades Kallbak. Anund såg på fjället och
qvad:</p>

<div class="poetry-container">
<div class="poetry">
<div class="stanza">
<div class="verse">Likt böljan är det onda</div>
<div class="verse">Lifvet för spjuthvässaren.</div>
<div class="verse">Hafvets gångare</div>
<div class="verse">Hastar till fjerran land.</div>
<div class="verse">Länder rika och vänners flock</div>
<div class="verse">Lemnar jag och till slut &mdash;</div>
<div class="verse">Klent är bytet, får jag</div>
<div class="verse">Kallbak och lemnade åkrar.»</div>
</div>
</div>
</div>

<p>“Mången“, svarar honom Erik, “har så mycket mist i
Norge, att han aldrig får bot derför. Tänker jag, att det
mesta landet är upptaget i de goda trakterna och derför
kan jag icke mana dig hädan.“ Han lofvar att lemna
en del af sin jord och då stannar Anund.</p>

<p><span class="pagenum"><a name="Page_15" id="Page_15">[15]</a></span></p>

<p>Detta skedde ungefär år 900, således vid pass 16 år
efter Ingolfs utflyttning. Under den tiden hade så månge
dragit öfver till den aflägsna ön, att det blef svårt för de
sist ankommande att finna bland de många fjärdarna en,
som dugde till bebyggande och icke redan tillhörde en
annan. Dock var Anund ingalunda den siste utvandraren.
Under de följande tvenne årtiondena, således ända till 920
fortforo invandringarne, men de voro mindre betydande. De
fleste gingo denna tid ut från sjelfva Norge. För öfrigt
fans det äfven efter den egentliga landnamstidens slut på
sina ställen utrymme. Så kom Erik röde år 950 från
Norge och satte sig ned just i samma trakt som Anund
träfot. Det var samme Erik, som år 982 fann Grönland.</p>

<p>Så gick det till med utflyttningen till Island. Icke
alla drefvos af samma bevekelsegrund. Somlige foro dit
onekligen för nöds skuld, emedan de icke kunde stanna i
hemmet. För andra saknades dessa yttre tvingande omständigheter,
de foro dit &mdash; för ro skuld. Hur mången af oss
skulle väl vilja för ro skuld aflägga ett besök på Island?
Vi hafva dock, med ångans tillhjelp, gjort oss i viss mon
till herrar öfver afstånden i rummet och tiden och hafva
sedan dess så svårt att förstå, hur vi kunnat berga oss
utan alla dessa hjelpmedel, som den nyaste tiden bragt med
sig. Hvart århundrade har gjort sitt till för att förbättra
och underlätta och det är många århundradens arbete i denna
riktning, som ännu icke kommit till stånd, då vi stå på
väg att följa en landnamsman på hans första Islandsresa
inemot det nionde seklets slut. En veckas segling ligger
för honom i allra bästa fall, om vi mäta afståndet mellan
Norges och Islands mest närliggande uddar. Men hvem
svarar för väder och vind?</p>

<p>Svårigheterna synas ingalunda nedslå modet på vår
utvandrare, nej, de elda honom. Han kunde söka sig undan
tyranniet i hemmet en tillflykt på närmare håll, på andra
sidan Kölen, der andra flyktingar odlat i Jämtland, Herjeådalen<span class="pagenum"><a name="Page_16" id="Page_16">[16]</a></span>
och de inre delarna af Helsingland. Han kunde söka
sig en fristad i något annat af Nordens länder &mdash; det var
ju mången, som hade fränder i alla tre &mdash; men han gör
det icke. Det skall vara god landskost på Island, hans
fränder och vänner hafva farit dit, icke vill han ensam
stanna efter.</p>

<p>Att begifva sig ut på äfventyr för äfventyrets skuld,
att kasta sig in i faror blott och bart för att vara i fara,
det var icke ovanligt, utan rent af charakteristiskt för
nordbon. Kunna vi undra derpå? Den tidens oro, då
inflyttningarne i norden skedde, var nu förbi. Alla förhållanden,
enskilda och allmänna, ordnade sig alltmera. Man
odlade sin jord, skötte sin boskap, umgicks med sina grannar,
samlades vid gudahusen och vid thingen. Men icke
var detta nog! De nordiska folken befunno sig nu i ungdomsåldern,
då blodet sjöd i ådrorna, då man kände sina
krafter växa och blott önskade att få tillfälle att pröfva
dem. Hvad tjente det till att nedlägga för mycket arbete
på åkerbruket eller andra det husliga lifvets sysslor, som
lika väl förrättades af de öfriga, och när man kom ibland
andra, hvar fans den, hvilken man kunde ingifva någon
aktning för styrkan, som ej var pröfvad, för hugstorhet,
som aldrig uppenbarat sig? För öfrigt fans till all denna
tidens oro en djupare grund, som jag framdeles får påpeka.</p>

<p>I det gamla Rom var det sed att börja de inre stridigheterna,
när inga yttre fiender hotade. Jag vill visst
icke förneka, att inre stridigheter funnos i Norden under
dessa tider, men det är dock skillnad deremellan, när menniskor
bo inklämda mellan trånga stadsmurar, så att man
icke kan undgå att hafva för ögonen dem man missunnar eller
fruktar, och när man bor i ett vidsträckt land, der befolkningen
icke är öfverdrifvet tät, men afstånden så mycket
större. Man kan säga att i viss mon hafva vi här motsatsen
till förhållandet i Rom. Man fann icke tillräckligt
att göra hemma och derför begaf man sig ut på äfventyr.<span class="pagenum"><a name="Page_17" id="Page_17">[17]</a></span>
Man rullade sitt skepp till sjön och lemnade hemlandets
kuster, man lade i land och härjade, der man ingen fiende
hade, man anföll ett skepp, hvars höfding man ej kände,
man gick ur fara i fara och ju större de voro, dess mera
välkomna &mdash; och när man gjort sig känd och fruktad,
vände man hem, stolt öfver segrarna och viss om sitt
inflytande. Derföre när det föll någon in att begifva sig
ut till Island, för att sätta sig ned der, var det ingen,
som förvånades deröfver. Det var något nytt att försöka.
De ständiga färderna hade gjort folket förtroget med sjön
och man egde skepp, som kunde trotsa stormarna.</p>

<p>Till allt detta kommo just nu särskilda omständigheter,
som gjorde utfärden önsklig. Allt visar, i hvilket nära
förhållande utflyttningen till Island står till Harald Hårfagers
eröfringar i Norge och hans vesterfärd till de Brittiska
öarna. Den senare företogs sannolikt år 888 och just efter
den tiden var det, som skarorna strömmade från Vesterhafvet
och från Norge. Denna anledning till utflyttningen
framhålles ock ständigt i sagorna och betonas der t. o. m.
alltför mycket. Man skulle af deras framställning tro, att
många omedelbart efter Hafrsfjordslaget togo land på Island,
hvilke dock i åratal efter den märkliga striden ströfvade
kring på hafven, innan de beslöto sig för en fredlig bosättning.
Ej heller var denna yttre anledning den enda,
ty han förklarar ingalunda den så otroligt stora utflyttningen.
Visst voro de gamle Nordboarne frihetsälskande, men
jag betviflar, att alla kunde så djupt harmas öfver Haralds
omstörtningar, och det är mer än troligt, att icke få af de
utflyttande voro alltför obetydliga, för att på sig reta envåldsherrskarens
tunga missnöje. Det var som hade en
smittsam sjukdom rasat i Norden i de dagarna och ryckt
bort hundradetals af menniskor. Hur stor folkmängden var,
som lemnade Norden, kan icke med någon säkerhet beräknas.
Man känner namnen på ungefär 100 utvandrare, men<span class="pagenum"><a name="Page_18" id="Page_18">[18]</a></span>
det är sannolikt, att icke alla fått sin historia skrifven och
i de allra flesta fall vet man dessutom icke, med huru
stort manskap enhvar utvandrare for ut. Mången landnamsman
kom till ön på en annans skepp och hörde till hans
följe. Den förre kom måhända ensam till den torfva, han
utvalde åt sig, den senares följe var kanske mycket stort.
De tvenne skepp, med hvilka Qväll-ulf och hans son foro
ut till Island, buro tillsammans 60 män. Men icke alla,
som sålunda kommit till Island, stannade der för alltid.
Bland Anund träfots manskap funnos sådane, som förut
varit till Island.</p>

<p>Att utflyttarnas antal icke var ringa, är fullkomligt
säkert. Omkring 200 år efter Islands bebyggande lät
Biskop Gissor räkna öns inbyggare och funnos då i den
östra delen 840, i den södra 1,200, i den vestra 1,080
och i den norra 1,440 fullsutne bönder, tillsammans således
4,560. Om vi ville antaga, att enhvar af dessa hade
en hustru och tvenne barn &mdash; de Isländska äktenskapen
voro i allmänhet barnrika &mdash; samt t. ex. tvenne trälar &mdash;
Leif kom till Island med tio, Geirmund hade ännu flera &mdash;
och tre hemmamän &mdash; samme Geirmund hade åttatio &mdash;
så blir den nyss uppgifna siffran nio gånger så stor, d. v. s.
större än 40,000, och om man dertill lägger de fattigaste
på ön, som icke upptogos i biskopens beräkning, torde det
ingalunda synas öfverdrifvet, om vi antaga Islands befolkning
vid år 1100 uppgå till 50,000 själar. Likväl hade
under tiden inträffat tvenne stora hungersnöder, den ena
omkring år 969, den andra vid pass år 1049, och i följd
af den senare en stor dödlighet. Den nuvarande folknummern
uppgår ej till mer än 67,000, men ej ens i jemförelse
med denna summa äro de 50,000 år 1100 för många,
ty dels gaf Island icke så mycket tillfälle till utvidgande
af dess produktionsförmåga, dels har befolkningen derstädes,
åtminstone tidtals, befunnit sig i aftagande. Understundom
kommo förfärligt ödeläggande olycksår &mdash; så hade ön år<span class="pagenum"><a name="Page_19" id="Page_19">[19]</a></span>
1786 tiotusen invånare mindre än tre är tidigare &mdash; och
oberoende af dessa tillfälliga inverkningar hafva det osunda
lefnadssättet och de af detta vållade epidemierna småningom
decimerat befolkningen. Af 1000, som födas på ön, hinna
endast 567 det fjortonde lefnadsåret.</p>

<p>Utvandringen till Island står i vissa afseenden utan
motstycke. Vi hafva visserligen i våra dagar ej saknat
tillfälle att se utflyttningsraseriet i rätt betydande omfång,
men det är den skillnaden, att vi nu hafva en månghundraårig
odling och derigenom intaga en helt annan ståndpunkt
än våra fäder på åtta- och niohundra-talen, som icke ännu
hunnit öfver naturfolkens stadium. Det är derföre ovärderligt
att ega om denna utflyttning så pass fullständiga
uppgifter, som stå oss till buds.</p>

<p>Men redan denna omständigheten, att dessa noggranna
underrättelser finnas, är oss en varning, att icke alltför förhastadt
och icke i alltför stort omfång uppställa den Isländska
utflyttningen såsom ett profstycke på folkvandringarna.
Man är i allmänhet alltför benägen att tillämpa de
Isländska förhållandena på förhållandena under de äldsta
tiderna i <em class="gesperrt">våra</em> bygder, utan att närmare eftersinna, i hvilken
mon det på Island kunde finnas en särskild sakernas
ordning.</p>

<p>Den Isländska utvandringen är af enskild natur. Det
är icke en stam eller ett folk, som under sina höfdingar
bryter upp att söka sig nya boningsplatser, utan enhvar af
dem, som begåfvo sig till den fjerran liggande ön, drefs
dit af ett honom enskildt bestämmande motiv. Han for
dit ut i fullt medvetande af sina skäl och af sitt mål, det
bestämda mål, han sjelf hade satt sig. Det är icke så,
när folken vandra. Då är det massorna, som röra sig, och
de gå fram instinktlikt, utan att vid utgångspunkten hafva
klart för sig, hvar deras väg skall sluta, närmast ledda
af dem, som de hafva till höfdingar. Men derföre att den
enskilde ej dervid handlar sjelfständigt, utan i öfverensstämmelse<span class="pagenum"><a name="Page_20" id="Page_20">[20]</a></span>
med den gemensamma, högre viljan, förlorar sig så
snart och så lätt medvetandet af vandringens orsaker, förlopp
och närmaste följder.</p>

<p>Att utflyttningen till Island var sådan den var, blef
af stor vigt för utvecklingen af de offentliga förhållandena
på ön. Af menniskor, som fullt medvetet handla i det
offentliga, kan man icke vänta en sådan samhällsordning,
som födes, man vet icke när, emedan den icke varseblifves
eller granskas, förrän den hunnit någon utbildning, hos ett
folk, som befinner sig i normal utveckling. När den tiden
kom, att man på Island kände behof af lagar, beslöt man
att skaffa sig sådana och man gaf i uppdrag åt en viss
person att skrifva dem. Så blef författningen, likasom
utflyttningen var det, artificiel, ett verk af den enskildes
fria vilja och derigenom förfaller ock rättigheten till bevisande
jemförelse mellan den Isländska och den Svenska författningens
uppkomst.</p>

<p>I ännu ett annat afseende blef utflyttningen till Island
bestämmande för öns historia och dess inre förhållanden.
Bland de många, som flyttade ut, voro en hel mängd framstående
personligheter. Under en skiftande lefnads många
farligheter hade de vunnit rik erfarenhet, anseende och
inflytande. Andra hade under de väldiga omstörtningarna
i moderlandet drifvits att intaga en fastare ståndpunkt mot
det förtryck, som mötte dem, och ju modigare deras hållning
var, dess mer blefvo de föremål för uppmärksamhet.
När sådane kommo ut till Island, kunde de icke i ett nu aflägga
som en klädnad den sinnets art, som år och erfarenhet
utbildat, och de voro redan från början i tillfälle att äfven
i det nya hemmet spela en framstående rol, ty i de vida
landsträckor, de intogo, var rikligt utrymme för dem, de
hade med sig och för andra, som derute sökte upp dem
och hos dem fingo land och skydd. Derigenom uppstod
ett förhållande, som mellan en patron och hans klient,
ehuru i det stora hela utan andra förpligtelser än det moraliska<span class="pagenum"><a name="Page_21" id="Page_21">[21]</a></span>
bandets. Här voro de första patriarchaliska elementerna
till ett feodalväsende, som dock aldrig kunde
komma till stånd på det republikanska Island. Men i detta
förhållande, i denna moraliska förpligtelse och i slägtskapens
band, med de åligganden, detta under en så tidig
period innebar, låg ock fröet till alla de kommande slägt- och
partistriderna, som fylla de Isländska sagorna och ge
åt landets historia ett hemskt uttryck. Nu rycker sjukdomen
bort Islands invånare, då fick blomman af dem dö
en blodig död i förtid.</p>

<p>Hade mycket vunnits, om hon fått längre vara? Hade
hon frambragt några goda frukter? Vi äro berättigade att
antaga det, ty den Isländska bildningens historia, hvars
hufvuddrag jag i det följande kommer att påpeka, visar
jemte denna förödelse rätt mycket stort och ädelt, som
fröjdar hjertat. Island var tills det lades som provins
under Norges krona, en republik, dess stormän trädde, trots
deras myndighet, aldrig fullständigt ur böndernas krets, men
det fans på ön en bildningens aristokrati, som troget vårdade
minnet af de hugstora fäderna, landnamsmännen och
deras förfäder, sökte att likna dem i stora idrotter samt
sökte åt kommande slägten bevara minnet af det stora, forntiden
och samtiden utfört.</p>

<p>Under bebyggelsetiden stod Island naturligtvis i täta
förbindelser med andra delar af verlden, isynnerhet med
Norge, det egentliga moderlandet. Redan nödvändigheten
dref Isländaren till utfärder. Mången fann ej på ön virke
att bygga sitt hus, utan måste hemta det från Norge. Med
glädje helsade man alltid skeppen, som “kommo utifrån“
till ön, men synnerligen kärt var det, om det fans timmer
och mjöl i lasten. Ej heller hade de stridsamme öboarne
lust att alldeles lemna den yttre politiken ur sigte och de
funno sig ej tillfredsställde att mäta sina krafter endast på
ön &mdash; här var ingen brist på stridigheter &mdash; utan de
foro ut, härjade för egen räkning eller gästade Nordens<span class="pagenum"><a name="Page_22" id="Page_22">[22]</a></span>
konungar, i hvilkas tjenst deras skarpa svärd och ej mindre
skarpa tungor utöfvade ett ofta mäktigt inflytande öfver
Nordens öden. Isländarne kommo ej att söka en obemärkt
vrå eller en oansenlig tjenst bland fränderna på andra sidan
hafvet. De styrde sin väg till konungarnas boningar. Ofta
gick ryktet dem i förväg och de möttes af fränder och
vänner utanför stadens port och trädde så inför herrskarens
ögon med rikt följe af hans egna mest ansedda män.</p>

<p>Dessa utfärder fortforo så länge Island var sjelfständigt.
Men de förlorade till sist rätt mycket af den
krigiska charakteren. Skaldekonsten öfvades flitigt på Island
och den Isländska skalden helsades och hedrades hvar han
kom. Ej heller Sverige var af dessa fredliga segervinnare
förgätet. Gunlög Ormstunga kom år 1003 till Olof Skötkonung
och fann der före sig en annan Isländsk skald
Thord. En annan Isländsk sagas hjelte, Hallfred Vandrådeskald,
gästade Olofs hof år 1000 och när skalden Hjalte
kom med det farliga uppdraget att se sig före, huru konung
Olof var sinnad mot sin namne i Norge, träffade han i
Sigtuna landsmän, skalderna Gissur Svarte och Ottar Svarte.</p>

<hr class="chap" />

<p><span class="pagenum"><a name="Page_23" id="Page_23">[23]</a></span></p>

<h2 id="ch2">2.<br />
<span class="smaller">Land och folk.</span></h2>

<p>Hurudant var då detta Island, som lockade sådana
massor af menniskor att lemna den torfva, som fäderna
odlat, och den omgifning, vid hvilken man från barnaåren
varit van, eller det hem, man vunnit, efter mången ansträngning,
efter otaliga svärdshugg och blodsförluster, uti
vestern? Våra dagars menniskor fara att söka guldkorn i
Californien och Australien. Det var icke ädla metaller,
som lockade till Island. Mest liknande den Isländska utvandringen
skall väl den vara, som plägar gå ut till Norra
Amerikas östra delar i den falska förhoppning, att man der
skall finna allt upptänkligt godt tillgängligt för enhvar,
utan möda och arbete. Men der äro åtminstone rika trakter,
väl odlade eller tjenliga till odling och på månget
annat sätt egnade att bereda tillfälle till mensklig verksamhet.
Island erbjuder icke samma förmoner annat än i
ytterst ringa grad.</p>

<p>Icke lockades man dit af ett luftstreck, blidt som
söderns, en evigt blå himmel och herrligt solljus. Isländska
nordkustens spetsar ligga under polcirkeln och således
icke så litet nordligare än Haparanda. Dess sydkust ligger
obetydligt längre ned åt söder än Umeå. Dess klimat
är hårdt, äfven om läget midt i hafvet något motverkar<span class="pagenum"><a name="Page_24" id="Page_24">[24]</a></span>
följderna af läget så högt i norr. Vi skulle kanske kunna
bättre förlika oss med klimatet och dithörande omständigheter,
ifall Island i andra hänseenden varit ett af
naturen rikt gynnadt land, om det t. ex. hade legat vid en
af de stora stråkvägar öfver hafvet, som samfärdseln mellan
rikt odlade länder måste taga, och om det derigenom hade
varit möjligt för Islands invånare att förtjena sitt uppehälle,
som nutidens Greker, med fraktfart för andra samt att från
andra, närliggande håll skaffa sig det nödvändiga, som det
egna landet ej gaf dem. Men ön ligger fjerran från alla
stråkvägar afsides upp i hafvet mellan Amerika och Europa;
endast den äldsta befolkningens stora energi gjorde det
möjligt att underhålla förbindelserna med ytterverlden så
täta som de voro. Afståndet från Island till närmaste
udde i Norge är 120 mil, till närmaste näs på Skotlands
kust ungefär hundra.</p>

<p>Likväl sades det, när ryktet om Ingolfs landtagning
hann Norge och sedan under bebyggelsens tid, att det var
god landskost på Island. Och detta synes betyda icke allenast,
att der fans en stor yta, hvarest &mdash; åtminstone under
större delen af landnamstiden &mdash; man fick jord för
allsintet; detta var icke alltid det förnämsta, ty mången af
dem, som foro dit ut, hade i hemmet vida egor, som i
följe af tidigare odling icke gjorde samma besvär, som å
det ouppodlade Island. Det synes äfven i icke ringa mon
betyda, att jordförhållandena på Island voro goda eller
ansågos så vara. Detta visar blott, hur man var nöjd med
litet, särskildt hvad möjligheten till åkerbruk beträffar, men
derjemte äfven att förhållandena i Norden ej voro desamma
som nu. Med bestämdhet vet man, att åtminstone flerstädes
i Sverge, stodo fält, som nu bära frodiga skördar,
den tiden under vatten och man måste då nöja sig med
att uppodla de ofta steniga och redan genom sitt läge
otjenliga backsluttningarna, som nu äro öfvergifna och ofta<span class="pagenum"><a name="Page_25" id="Page_25">[25]</a></span>
trädbevuxna, men på hvilka man dock än i dag ser, hur
tegarna legat och dikena gått.</p>

<p>Hvad arealen beträffar, kunde Island visserligen ega
utrymme nog för stora massor menniskor, ty ön är 1,870
geogr. qvadratmil stor, d. v. s. något större än Götarike, mer
än dubbelt så stor som det öfriga Danmark, Slesvig inberäknadt,
något större än konungarikena Baiern och Sachsen
tillsammans. Men utaf denna vida yta intages ungefärligen
hälften af ofruktbara trakter, förnämligast af bergen, som
visserligen icke äro i allmänhet mycket höga, men de äro, i
följd af det nordliga läget vida mer kala än söderns berg
vid samma höjd öfver hafvet.</p>

<p>Den Isländska fjällnaturen är dessutom vida otjenligare
för menniskan än till och med högre afdelningar inom Alperna.
I södra Europa skjuta fjällen upp i spetsar, den
ena mer himmelssträfvande än den andra, och uppför deras
sidor smyga sig dalarnas gräsmattor med smala flikar,
som, skyddade i remnor och vrår, bereda djuren och
genom dem menniskan tillfälle till icke torftig föda. På
Island finner man vanligen icke dessa högtsträfvande former,
utan i stället höga bergsslätter, som sträcka sig långt, långt
bort, här och der afbrutna af en brådstört klyfta, i hvars
djup en strid och iskall fjällflod störtar med mjölkhvitt
vatten mot hafvet. Och dessa högslätter förete en sorglig
ödslighet; endast i en och annan remna finner man en
mager grästorfva. Men ej ens den försmår fåret, när det
är lössläppt att på egen hand söka sig föda. Derföre är
det ock så vanligt, att hjordarna förirra sig långt bort från
hemmet och då är det ej lätt att finna dem, som hafva
det rätta märket.</p>

<p>Så stå då dalarne åter, men ej heller der äro utsigterna
alltför ljusa. Stora sträckor upptagas af sandfält och
myrar; der ängsmark finnes, är den vanligen så ymnigt
öfversållad af tufvor, att gräset växer magert och inbergandet
är förbundet med stora svårigheter. Lägg då dertill,<span class="pagenum"><a name="Page_26" id="Page_26">[26]</a></span>
att ingen säd växer på ön och ingen skog utom några
magra dvergbjörkar, af hvilka de högsta kanske äro 6 alnar,
så att ingen kan inom landet få säd för att baka sig bröd,
timmer för att bygga sitt hus, ved att lägga under sin
gryta eller till att uppvärma sitt rum under den långa,
kyliga vintern &mdash; och lägg ytterligare härtill, att när jag
uppfört min boning af plankor, hemtade från Norge, eller
efter allmännaste seden, af stenar och isynnerhet jordtorfvor,
som begärligt supa i sig den fuktighet, hvarmed luften
är mättad, och rätt snart bringa röta i det sparsamt
använda virket, när jag med möda inbergat mitt hö, för
att icke behöfva, när hösten kommer, slagta ned all min
boskap, när jag under större delen af året nöjer mig med
torkadt kött och färsk fisk, som lätt ger mig skörbjugg,
och mjölk under olika former och smör, helst surt, och när
jag det oaktadt lärt mig att älska mitt hem, så kommer
i morgon ett fjällskred och betäcker min ladugård och i
öfvermorgon en lavaström, som förödande skrider fram öfver
egorna, krossar husen, drifver floden, som rann förbi, ur sin
bädd, och ligger om en tid som en hård, skroflig, söndersprucken
klippa, der mitt hem stod i den grönskande dalen
&mdash; hvem af oss ville väl <em class="gesperrt">der</em> söka ett hem? Och likväl &mdash;
för att nämna <em class="gesperrt">ett</em> exempel &mdash; när Isländaren Rut Härjulfsson,
hvars bekantskap vi framdeles få göra, hade vistats en
tid i Konghäll hos drottning Gunhild, Harald Hårfagers
sonhustru, och af henne och hennes son, Harald Gråfäll,
Norges dåvarande konung, blifvit på alla upptänkliga sätt
hedrad, och allt, som en mans hjerta vanligen mest åstundar
här i verlden, ära, inflytande, rikedom, låg för honom,
längtade han dock till sitt Island och bad omsider om
orlof att lemna all denna herrligheten för att fara dit ut.</p>

<p>Det är dock sant, att naturförhållandena voro den
tiden något bättre. Det gifva sagorna vid handen. Säd,
som i senare tider, trots alla försök, ej kunnat växa på ön,
odlades då. Äfven finnas ortnamn såsom Åker, Åkersnäs,<span class="pagenum"><a name="Page_27" id="Page_27">[27]</a></span>
Åkeröarna o. s. v. Leifs trälar vredgades för det de skulle
draga plogen. Geirmund och Kjallak tvistade om åkrar.
I Öfjärden i Nordlandet låg en ö, som alltid bar säd; der
växer än i dag vildt korn. Ja ännu under 1500-talet
omtalas åkrar på Island. Dessa synas företrädesvis varit
anlagda på ställen, der varma källor eller andra mildrande
omständigheter kunde motverka det hårda klimatet.</p>

<p>Äfven skogar fans det i den gamla tiden. Are frode
(eller vise), hvars Islänningabok är den Isländska litteraturens
första alster, säger, att när ön började bebyggas, fans
det skog mellan fjäll och fjärd. Många ortnamn, slutande
på -skog och -hult, vittna om detsamma. Men äfven om
man har skäl för antagandet, att skogen &mdash; han bestod
förnämligast af björk samt i någon mon äfven af vide och
rönn &mdash; derjemte var högväxtare, torde han dock aldrig
hafva varit af riktigt stor betydenhet. I allmänhet fick
man, för att få starkare och gröfre virke, hemta det från
Norge eller ock vänta, tills Golfströmmen förde det från
varmare och bördigare länder från andra sidan hafvet i
vester. För öfrigt torde de förste invandrarne af oförstånd
hafva befordrat de Isländska skogarna till ett snarligt slut;
de hade säkerligen icke lärt sig i hemmet att hushålla
med dem. Och med skogarnas förstöring försämrades klimatet
och sädesodlingen blef till slut omöjlig.</p>

<p>En egenskap har naturen gifvit Island, som var af
stor vigt för dess invånare. Med undantag af södra och
sydöstra kuststräckan är landet inskuret af otaliga fjärdar,
större och mindre, som erbjödo krämarskepp och andra
fartyg goda hamnplatser. Der landstego nybyggarne, vid
dessa vikar och vid de i dem utrinnande floderna satte de
sig ned. I dessa vikar landade sedan skeppen, som årligen
kommo ut från Norge och ur vikingafärder. Då blef
stranden skådeplats för en liflig rörelse. När den förnämste
i trakten börjat köpslagandet, fortsattes det tills
lasten tog slut och sedan fick enhvar föra det goda, han<span class="pagenum"><a name="Page_28" id="Page_28">[28]</a></span>
förvärfvat, hem till sig och de sina. Men detta var ingalunda
alltid så lätt.</p>

<p>Island är till allra största delen uppfyldt af höjdsträckningar,
bredare och smalare, högre och lägre. Der
man är fri från bergen, har man vattnet, som icke lägger
mindre hinder i vägen för den, som vill färdas från ett ställe
till ett annat. Det finnes på ön ingen väg, der en vagn kan
med fördel färdas, öfver de strida floderna ingen bro &mdash;
utom på <em class="gesperrt">ett</em> ställe &mdash; vid de större vattensamlingarna
sällan en båt, hvarföre den, som vill fara fram, får göra
det på hästryggen och den, som har en last att förflytta
åt det inre landet, får lägga den på hästen, i väl afpassade
bördor, fästade vid det trogna lastdjurets begge sidor.
Hästen, utan hvilken Isländaren knappast kunde lefva, för
honom och hans bördor uppför och utför de branta sluttningarna,
öfver de obanade, farliga myrarna, der understundom
ingen annan vägvisare finnes än den lågväxta vattenklöfvern,
genom floder och sjöar. Det är lätt att inse,
med hvilka svårigheter all samfärdsel på Island är behäftad.</p>

<p>Island är således ett land, der man fått och får lära
sig att tåligt försaka. En försakelsens prägel är ock tryckt
på den karga naturen. Eller hvilket annat intryck får man,
när man lemnat under sig bygden och de grönskande
betesmarkerna och kommit upp på en af de vidsträckta
högslätterna, Isländarnas hedar, och der rider fram öfver
den enformiga ödemarkens yta. Låt vara att himlen
är klar, att solen sänder sina strålars flöden. De värma,
de vederqvicka föga. Men den skarpa vinden blåser kylig
öfver högslättens vida, brungråa yta, vid hvars ena kant
man kanske varsnar en strimma af hafvet, samma haf, som
sköljer Grönlands kuster, på den andra en gletscher med
dess iskalla, hemska majestät. Och öfver denna ödsliga
rymd höres ej annat ljud än hästhofvens slag mot marken
och förarens rop!</p>

<p><span class="pagenum"><a name="Page_29" id="Page_29">[29]</a></span></p>

<p>Hvilken motsats, om vi vända oss till ett land i den
motsatta delen af vår verldsdel, till Grekland! Der var
ock landet sönderskuret af bugter och vikar, der ock intaga
bergen en stor del af ytan och skilja stammarna från hvarandra.
Men der var klimatet ljufligt och mildt, kylan och
snön voro förvista till bergshöjderna, men i dalarna var
vintern ej mer än en kulen höst, der</p>

<div class="poetry-container">
<div class="poetry">
<div class="stanza">
<div class="verse">&mdash; “rundt omkring bär jorden af sig sjelf</div>
<div class="verse">en osådd skörd, hvad menniskan behöfver,</div>
<div class="verse">och gyllne äpplen glöda mellan löfven</div>
<div class="verse">och röda drufvor hänga på hvar gren</div>
<div class="verse">och smärta pelarstammar grönska der,</div>
<div class="verse">omhuldade af söderns rika rankor.“</div>
</div>
</div>
</div>

<p>Der fläktade ljumma, milda vindar, som förde seglaren
varligt fram från ö till ö uti Archipelagens lustgård och
längst bort till Asiens strand, der fägring och blomstring
och allsköns yppighet funnos i rikaste mått. Och öfver
allt detta den klaraste, renaste, ljufligaste himmel, den mest
genomskinligt klara, balsamiska luft.</p>

<p>Och hvilken skillnad mellan folken! Der thronade
Zeus, sådan den Grekiske anden genom Phidias skådat och
framställt honom i allt sitt Olympiska majestät, i rik harmonisk
skönhet, nästan ohöljd, att kraften röjes i hvar lem,
behaget i hvar form. Här gick Oden, enögd och sluten, i
fotsid kappa, med bredskyggig hatt, dold, fast igenkänd af
de sina. Der var lifvet en lek bland rosor och murgrön,
en fröjd utan ända, en lust utan like. Och här &mdash; jag
minnes knappast ett enda tillfälle, då det i de Isländska
sagorna och i de mythiska sångerna talas om en menniska
eller gud, som lett ett barnsligt löje eller skrattat ett godt,
oskyldigt skratt af det sorglösa hjertats fullhet. Tyvärr
tala sagorna ofta om ett skratt, som ondskan eller hånet
gjorde bittert.</p>

<p><span class="pagenum"><a name="Page_30" id="Page_30">[30]</a></span></p>

<p>Det är sant, att nordbon, att Isländaren gaf sig ut på
äfventyr och i faror, utan att alltid vilja dermed vinna något
särskildt syfte, för äfventyrets och farans skull. Man kan,
om man vill, säga att det var för ro skull, men vi må se
till, att vi ej dermed mena allenast lättsinne. Bakom och
under detta ligger samma gränslösa allvar, som gör leendet
konvulsiviskt och ger åt äfventyret och striden en färgton,
som vore himlen höljd af digra åskmoln. Det kom öfver vissa
af den gamla tidens kämpar ett sådant vildhetens raseri,
att de sades vara oemottaglige för hugg, under det de sjelfve
spridde död och förderf omkring sig. Man skulle under
dessa förhållanden nästan kunna säga, att tillfällen funnos,
då den nordiske kämpen icke var fullt tillräknelig för de
blodiga dåd, han föröfvade. Men dervid få vi icke förgäta,
att månget af de gräsligaste blifvit diktadt i senare
tider, då man icke var stark nog att fatta grundvalen till
de gamles kraftiga uppträdande, utan sökte i stället utmåla
detta med den ena vidunderligheten efter den andra. Vi få
derföre akta oss att bilda en föreställning om det gamla
lifvet i Norden med ledning af de yngsta Isländska sagorna,
de s. k. mythiska eller fornålderssagorna.</p>

<p>Å andra sidan saknas icke tillfällen, tvärtom äro de,
till all lycka, rätt många, då man får beundra kraften och
storheten, utan att behöfva rysande och med afsky vända
sig bort från de beledsagande omständigheterna. De Isländska
sagorna skildra rätt mången hjeltegestalt, som man i
alla tider måste beundra. Modet fans ingalunda endast
då till, när faran eller stridshvimlet eldade mannen att
störta fram i vild berusning &mdash; ty dertill kan mången djupt
sjunken i nödens stund vara mäktig &mdash; det visade sig äfven
uti ihärdighet och tåligt, frimodigt fördragande, såväl af
mindre, fast ofta rätt plågsamma lidanden, som af de större
och mer på djupet gående. Ett exempel på det förra ger
oss Eyrbyggia-Saga, då hon förtäljer om Thorbrandssönernas
hemkomst ur striden på Vigrafjärden. Den ene kom till<span class="pagenum"><a name="Page_31" id="Page_31">[31]</a></span>
gården, illa sårad och blodig. Då han nu skulle skötas om
och man ville draga benkläderna af honom, gick det ej.
Hans värd gjorde narr af hans sprättaktighet att gå med så
trånga kläder, men han ville icke vidgå beskyllningen. Till
sist fann man &mdash; en spjutspets i fotleden, som naglade
fast byxorna vid benet. En annan af bröderna satt med
vid bordet, men visade föga begärlighet för de framsatta
rätterna, osten och skyret &mdash; den löpnade, vasselfria mjölken &mdash;
och när man sporde honom efter orsaken, svarade han, att
nykaflade lamm äro minst begifna på att äta. Det är på
Island sed att sätta en träkafle i munnen på lammet, som
skall afvänjas. Man såg efter och fann en pilspets, som
gick in genom strupen och tungroten. Ett storartadt exempel,
i äkta nordisk stil, på denna charakterens styrka, när
hon pröfvades som allrahårdast, hafva vi i Kråkomålets hjelte.
Det är Ragnar Lodbrok, som ligger i ormgården och sjunger
om strider han kämpat i Svears och Götars länder, i
Österväg, i Danmark och ute i vestern.</p>

<div class="poetry-container">
<div class="poetry">
<div class="stanza">
<div class="verse">Höggo vi med svärdet.</div>
<div class="verse">Högt fröjdar mig jämnan,</div>
<div class="verse">att Balders faders bänkar</div>
<div class="verse">bonade vet jag till festen.</div>
<div class="verse">Drickom öl nu genast</div>
<div class="verse">ur djurets krokiga horn.</div>
<div class="verse">Sorg ej kämpen för döden</div>
<div class="verse">känner i höga Fjölnes hus.</div>
<div class="verse">Icke jag skall för ängslan</div>
<div class="verse">skämmas i Odens salar.</div>
</div>
<div class="stanza">
<div class="verse">Höggo vi med svärdet.</div>
<div class="verse">Här skulle nu alla</div>
<div class="verse">Åslögs söner med svärden</div>
<div class="verse">hvassa striden väcka,</div>
<div class="verse">om de med visshet visste,</div>
<div class="verse">hvad vederfares oss,</div>
<div class="verse">hur många ormar</div>
<div class="verse">etterfulla mig slita.</div>
<div class="verse">Sådant möderne fick jag</div>
<div class="verse">sönerna, att hjertat duger.</div>
</div>
<div class="stanza">
<div class="verse">Höggo vi med svärdet.</div>
<div class="verse">Har jag femti gånger</div>
<div class="verse">folkens strider främjat,</div>
<div class="verse">femtio och ännu en.</div>
<div class="verse">Minst jag trodde af män,</div>
<div class="verse">att mig vara skulle</div>
<div class="verse">(ung jag lärde udden färga)</div>
<div class="verse">annan konung större.</div>
<div class="verse">Oss månde Äser bjuda;</div>
<div class="verse">ej åt döden jag sörjer.</div>
</div>
<div class="stanza">
<div class="verse">Detta vill jag lykta.</div>
<div class="verse">Diser hem mig bjuda,</div>
<div class="verse">som från Härjans salar</div>
<div class="verse">Oden till mig skickat.</div>
<div class="verse">Glad skall jag öl med Äser</div>
<div class="verse">i högsätet dricka.</div>
<div class="verse">Lidna äro lifvets stunder</div>
<div class="verse">Leende vill jag dö.</div>
</div>
</div>
</div>
<p><span class="pagenum"><a name="Page_32" id="Page_32">[32]</a></span></p>
<p>Det var icke utan, att Nordbon ville som Oden,
“grubblaren bland Äser“, försänka sig i utforskandet af lifvets
gåtor. Det hände visst, å andra sidan, att den inneboende
kraften kom till ett plötsligt utbrott och då rasade
som den underjordiska elden, när han bräcker alla bojor och
framträder i dagen. Men besinningen vände snart åter och
man måste vara ständigt vaken, då ens väg gick fram mellan
ständiga svärdshugg, då ingen visste, när eller hvar han
hade att vänta fienden. Syntes om dagen en ridande skara,
kanske var ovännen med uti henne. Hördes om natten ett
slag på dörren, som gaf tillkänna, att någon stod derute,
kanske var det ovännen. Med tänkande sinne gingo våra
fäder i striden, med stor själens spänstighet lärde de sig
att i ett ögonblick göra situationen klar för sig och draga
de slutsatser, hon erbjöd. Deraf följde det kärnfulla, korta,
bestämda talet, rikedomen på erfarenhetssatser och ordspråk,
som förråder sig i sagorna och än i dag icke alldeles dött
ut hos folket i Sveriges landsbygder. Det var en fröjd
att sammanträffa och pröfva hvarandras vishet, som när
Oden gick att skifta ord med Vafthrudne och med konung
Heidrek. En af Eddans sånger består just af dylika erfarenhetssanningar,
ordnade till en starkt doftande krans, och
den sången kallade de gamle för den “höga sången.“</p>

<div class="poetry-container">
<div class="poetry">
<div class="stanza">
<div class="verse">Med tänkande sinnet</div>
<div class="verse">skall ej mannen skryta,</div>
<div class="verse">hellre med hugen försigtig.</div>
<div class="verse">Då när en klok och förtegen</div>
<div class="verse">kommer till gården,</div>
<div class="verse">sällan får varsam skada,</div>
<div class="verse">ty trognare vän</div>
<div class="verse">träffar mannen aldrig</div>
<div class="verse">än manvett mycket.</div>
</div>
<div class="stanza">
<div class="verse">Tigsam och tänksam,</div>
<div class="verse">tilltagsen vare i striden</div>
<div class="verse">konungens afkomma.</div>
<div class="verse">Glad och frimodig</div>
<div class="verse">finne man kämpen,</div>
<div class="verse">tills honom döden drabbar.</div>
</div>
<div class="stanza">
<div class="verse">Oklok man</div>
<div class="verse">alltid tror sig kunna lefva,</div>
<div class="verse">om han fejder flyr.</div>
<div class="verse">Men åldern gifver</div>
<div class="verse">Honom ingen frid;</div>
<div class="verse">om ock gamarne ge den.</div>
</div>
<div class="stanza">
<div class="verse">Oklok man</div>
<div class="verse">alla tar för vänner,</div><span class="pagenum"><a name="Page_33" id="Page_33">[33]</a></span>
<div class="verse">som vänligt välja orden,</div>
<div class="verse">men han känner,</div>
<div class="verse">då han till thinget kommer,</div>
<div class="verse">att förspråkare har han få.</div>
</div>
<div class="stanza">
<div class="verse">Afväg mycken</div>
<div class="verse">är till onda vännen,</div>
<div class="verse">bor han ock vid banad väg;</div>
<div class="verse">men till god vän</div>
<div class="verse">ligga genvägar,</div>
<div class="verse">vore han ock fjerran faren.</div>
</div>
<div class="stanza">
<div class="verse">Bo är bättre,</div>
<div class="verse">om ock det litet är,</div>
<div class="verse">herre är enhvar hemma.</div>
<div class="verse">Blodigt är hjertat</div>
<div class="verse">hans, som sig bedja skall</div>
<div class="verse">mat till alla mål.</div>
</div>
<div class="stanza">
<div class="verse">Med vapen och kläder</div>
<div class="verse">skall du vännen glädja,</div>
<div class="verse">med det å honom sjelf synes.</div>
<div class="verse">Gifvande och återgifvande</div>
<div class="verse">äro vänner längst,</div>
<div class="verse">om det alltid varder väl.</div>
</div>
<div class="stanza">
<div class="verse">Vännen sin skall</div>
<div class="verse">mannen vara vän</div>
<div class="verse">honom och hans vän.</div>
<div class="verse">Men sin oväns</div>
<div class="verse">skall ingen man</div>
<div class="verse">väns vän vara.</div>
</div>
<div class="stanza">
<div class="verse">Vissnar tall,</div>
<div class="verse">som ståndar på torpet</div>
<div class="verse">värmer henne ej bark ell’ barr,</div>
<div class="verse">så är den man,</div>
<div class="verse">som ingen älskar.</div>
<div class="verse">Hvi skulle han länge lefva?</div>
</div>
<div class="stanza">
<div class="verse">Dör fänad,</div>
<div class="verse">dö fränder,</div>
<div class="verse">dör en sjelf &mdash;</div>
<div class="verse">jag vet ett,</div>
<div class="verse">som aldrig dör,</div>
<div class="verse">domen om dödan man.</div>
</div>
</div>
</div>

<p>Nyckeln till alla dessa drag i nordbons, nu särskildt
Isländingens charakter, som jag redan antydt, hafva vi att
söka i hans religion. Det var ingen brist på tempel eller,
som det i Norden hette, hof på Island. De torde ej heller
hafva varit fåtaliga i våra bygder. Sin tro tog nordbon
med sig, när han for ut till Island. Medvetandet af den
gemensamma gudsdyrkan, som sammanband moderlandet med
dess koloni, yttrar sig vackert i de gamlas tro, att landvättarne,
skyddsandarne, i Norge och på Island, voro beslägtade
och synnerligen vänligt stämda mot hvarandra. Hur
noga man var att vid utflyttningen till Island bevara det
religiösa arfvet, se vi af Eyrbyggia-Sagas berättelse om den
redan nämnda Thorolf Mostrarskägg, som tog med sig delar
af templet, hvars föreståndare han varit. Hofvet, som han<span class="pagenum"><a name="Page_34" id="Page_34">[34]</a></span>
uppförde på Thorsnäs, var en stor byggnad med dörrar på
båda sidoväggarna, något närmare ena ändan. Derinnanför
stodo de ilandflutna högsätessulerna och i dem voro regin- eller
gudaspikarna inslagna. Det innersta af byggnaden
liknade “sånghuset“ i en kyrka. Midt på dess golf var
en upphöjning som ett altar, hvarpå låg den i ett stycke
gjutna ringen, vid hvilken eder aflades; honom skulle
offerföreståndaren eller goden bära på armen vid folkförsamlingarna.
På samma upphöjning stod en kopparskål,
hlautbolli, och deri låg en smal pinne, hlautteinn, liknande
en vigvattensqvast. Vid väggarna rundt omkring voro gudarnas
bilder uppsatta.</p>

<p>Hvart tempel hade sin föreståndare. Dennas värdighet
var ärftlig, men godarne bildade ingalunda en afsöndrad
kast. De skötte som andra sin egendom, deltogo i lifvets
dagliga bestyr, så mycket hellre som med tempeltjensten
var förenad borgerlig myndighet öfver kringliggande område.
Derjemte var det icke goden allenast förbehållet att för
gudarna frambära offer, ty det tillkom hvarje husfader. Men
i det gamla Norden, der i hvart större område bodde en
stam, som kände behof af sammanslutning och af en medelpunkt,
torde det aldrig hafva saknats en offentlig gudstjenst.
På Island, der icke den folkliga sammanhållningen fans inom
de särskilda distrikten, utbildades den offentliga gudstjensten
ur den enskilda i öfverensstämmelse med förhållandena i hemlandet.
Någon mäktig nybyggare uppförde ett tempel, stort
och präktigt, och der blef då en naturlig medelpunkt för
bygden. Dit sammankom man till firande af de stora
offerfesterna. Bönderna samlades till gudahuset, förande
med sig hvad som var nödigt för gilletiden. Allahanda
boskap, äfven hästar, slagtades. Blodet, hlaut kalladt, samlades
i offerskålen och med löt-tenen beströkos gudarnas
säten och gudahusets väggar både ut- och invändes. Eldar
tändes på härdstenarna och öfver dem upphängdes kittlarne
med köttet, öfver dem fördes, troligen för att helgas, dryckeshornen,<span class="pagenum"><a name="Page_35" id="Page_35">[35]</a></span>
som dock sedan, liksom maten, särskildt vigdes
af offrets föreståndare, på hvars bekostnad offermåltiden ofta
skedde. Först dracks Odens skål, så Njärds och Frös för
godt år och frid. Dernäst plägade månge dricka bragebägaren
och äfven “minnen“ efter märkligare fränder, som
bortgått.</p>

<p>Det måtte ha varit en underlig syn för enhvar af oss,
som hade kommit att bevitna ett af dessa offergillen. I
högsätet satt den förnämste på stället; de andre hade intagit
sina rum på bänkarna, efter rang och anseende. Maten
bars kring i de från elden tagna kittlarna, drycken i
de välbekanta hornen. Det är icke troligt, att man i dessa
högtidsstunder hade bortlagt alla förbindelser med ytterverlden,
tvärtom torde tankarne på dess förhållanden, dess
fiendskap och vänskap, hafva följt in i templet och gifvit
färg åt samtalet. Och bortom de glammande offergästerna,
belysta af eldskenet, måhända stundtals omsvepta af röken,
innan denna fann väg ut genom hålet i taket, suto gudarne,
stumme och allvarlige, skurne i trä, klädde med menniskors
kläder.</p>

<p>Jag är benägen att tro, att dessa gudabilder togo sig
bäst ut i den halfva belysning, som det osäkra eldskenet
spred. Sagorna tala med loford om dessa bilder och andra
framställningar, som med konstförfaren hand skuros ut på
väggar och annorstädes. Jag fruktar, att dessa loford äro
öfverdrifna. Vi hafva icke i behåll några afgudabilder från
våra fäders hednatid &mdash; Thorsbilden, som visas i Uppsala
domkyrka, är uppenbarligen en Christusbild från medeltiden
&mdash; och man kan derför icke yttra sig i denna fråga med
full säkerhet. Men visst är, att om vi granska de qvarlefvor,
vi ega efter denna gamla tid och den närmast följande,
ornamenterna på redskap och smycken, de bildliga
framställningarna på runstenar och på det gamla, isynnerhet
Norska och Isländska träsnideriets alster, finna vi, att man
visserligen ofta upptog motiver ur djurverlden och menniskolifvet,<span class="pagenum"><a name="Page_36" id="Page_36">[36]</a></span>
men det dröjer ej länge förr än den ornamentala
charakteren får öfverhand, allt upplöser sig i konstrika
slingor och högst litet är qvar af det, som ursprungligen
skulle framställas; och när understundom denna öfvergång
icke skett, äro figurerna, sådana vi se dem, ingalunda skickade
att gifva goda föreställningar om den bildande konstens
ställning mot hedendomens slut eller under den börjande
christendomens tid. Det står, som erfarenheten visar,
icke i hvart folks makt att, då det vill använda bilder,
vare sig till prydnad eller i sjelfständig framställning, taga
ämnena dertill ur den döda materien, ur växt-, djur- eller
menniskoverlden, allt efter som hogen drifver. För öfrigt
tänkte sig icke Nordbon sina gudar i så starkt utpräglade
gestalter, att det kunde blifva för en den tidens konstnär
möjligt att gifva en form, som passade till det rika, fast
icke harmoniskt utbildade innehållet.</p>

<p>Men hvad i detta sistnämnda afseende saknades,
ersattes rikligen genom den förtrolighet, hvarmed menniskan
umgicks med sina gudar. Thor kallades i sagan
för Thorolfs Astavinr, käre vän. Denna förtrolighet, denna
tillförsigt om gudarnas omsorg för detta lifvets angelägenheter
skönjer man i den så vanliga seden, att i tvifvelaktiga fall,
när man ej rätt visste, hvad man helst borde företaga, fråga
den gud, man företrädesvis dyrkade, om råd och det rådet
följdes sedan samvetsgrant. Den gud, till hvilken Svenskar
och Norrmän mest hyllade sig, var Thor och näst honom
Frö. Såsom den der kämpade för gudar och menniskor mot
jättarna, måste ock Thor blifva ett af de vigtigaste gudaväsendena.
Han förekommer ock ofta som hjelte i de mythiska
berättelserna. Det är likväl onekligen rätt eget att
se, hur han synes hafva varit det dagliga lifvets mest anlitade
gud, under det de mythiska sångerna låta honom stå betydligt
efter Oden, allfadren. Hvad som vållar denna skiljaktighet
vore väl värdt en egen, omfattande undersökning.</p>

<p><span class="pagenum"><a name="Page_37" id="Page_37">[37]</a></span></p>

<p>Denna olikhet får dock ingen söka förklara så, som
skulle de mythiska sångerna icke vara folkets egendom,
utan uttryck för en tro, tillhörande en särskild klass med
högre insigt &mdash; ett antagande, som allför ofta möter oss
vid redogörelsen för naturfolkens religionsformer. Att de
mythiska sångerna voro gemensamma för de hedniska nordborna
i allmänhet, se vi bäst deraf, att i dem återfinna vi
samma sönderslitna väsende, som uppenbarade sig inom den
yttre verlden, der finna vi dettas förklaring.</p>

<p>Då Balder var död, bjöd engång Öge, hafvets gud,
Äser och Alfvar till gästabud. Loke var der äfven, blef
engång utdrifven, men kom åter och fick stanna qvar, då
han påminde Oden om fostbrödralaget, han ingått med
honom, den onde Loke, och om hans löfte att aldrig smaka
öl, om det ej bjöds åt Loke äfven. Derpå begynner Loke
tilltala gudar och gudinnor på det mest smädliga sätt och
berömmer sig öfver det onda, han bragt in i gudarnas verld.
Till sist bands han och öfver hans hufvud hängdes, som vi
veta, ormen, från hvars giftiga droppar Sigyn söker, med
qvinnans trofasta kärlek, rädda honom. Hvad gagnar det
till att hålla honom så hårdt bunden? Hans afkomma
lefver ju och skall i den sista tiden, då vintrarna följa
hvarandra, utan att lemna något rum emellan sig för sommaren,
då snön drifver från alla håll, kölden är stark och
vinden skarp, komma till den sista striden.</p>

<p>Det onda hade med Loke upptagits i gudarnas verld.
Fallet var gjordt, synden inkommen, med henne elände och
halfhet. Triumferande sjunger Valan i Eddans underbara
inledningssång, som innehåller kärnan af våra fäders tro och
lära, när Oden spörjer henne till:</p>

<div class="poetry-container">
<div class="poetry">
<div class="stanza">
<div class="verse">Hvi frågar du mig?</div>
<div class="verse">hvi frestar du mig?</div>
<div class="verse">Allt vet jag, Oden,</div>
<div class="verse">hvar du dolt ditt öga</div>
<div class="verse">i den klara</div><span class="pagenum"><a name="Page_38" id="Page_38">[38]</a></span>
<div class="verse">Mimes brunn.</div>
<div class="verse">Mjöd dricker Mime</div>
<div class="verse">morgon hvarje</div>
<div class="verse">af valfaders pant.</div>
</div>
</div>
</div>

<p>Derföre var det, som Oden drog ned hatten öfver
ansigtet. Han ville ej, att hans halfhet skulle synas. Liksom
den skulle hafva kunnat fördöljas!</p>

<p>Saken var den, att Oden ej kunde förgäta fallet, synden
och eländet. Han och med honom de öfrige gudarne
kunde icke skjuta ifrån sig tanken på det, som händt, och
tanken på det som komma skulle. Det fans ingen frid,
ingen fullhet, ingen harmoni i verlden. Och var det svårt,
under det “ulfven ännu endast stirrade på gudarnas samfund“,
hvad skulle det blifva sedan, när bojorna lossna och
de onda makterna komma och striden rasar på Vigrids
slätter, der Enhärjarne, hvilkas tal Oden städse förökat med
de tappraste af menniskors söner, ehuru han väl visste, att
han icke skulle få nog, der de förmå intet, der gudarne
falla allesamman, ty det finnes ingen af dem, som är fri
från det onda, sedan den hvite Balder, den ende rene, vardt
ryckt ifrån dem?</p>

<p>Sådana voro de gudar, våra fäder tillbådo, invigde åt
döden. Nordbon visste det och trodde ändock på dem och
lefde sitt lif fram i manlig kamp, utan frid, utan leende
glädje, utan rast och ro, men derjemte utan att svigta,
utan att kasta svärdet ifrån sig, för att sjunka ned i vanmäktig
förtviflan. Men förtviflan låg det dock i hans vildhet,
i hela hans lifs riktning och lynne. Å andra
sidan, hvar finne vi en <em class="gesperrt">mensklig</em> kraft sådan som den han
lade i dagen. Också kom det till honom en stråle af ljus,
som framtrollade för hans öga en hägring af den verld,
som kommer, der skördar växa osådda, der allt ondt är slut,
der Balder och Höd bo i endrägt tillsammans, der Gimles
guldbetäckta boning ståndar, mer än solen fager, der skaror<span class="pagenum"><a name="Page_39" id="Page_39">[39]</a></span>
evigt skola njuta fröjden, der den mäktige, som från höjden
kommer, han som råder öfver allt, kommer till domen.</p>

<p>Innan vi lemna de förhållanden, som gåfvo färg åt
lifsutvecklingen på Island, vilja vi uppsöka Isländaren inom
ännu ett område. Vi vilje till en början se honom i
hans hem.</p>

<p>Vi närma oss en gård emot nattens inbrott. Först
komma vi till gärdesgården och genom dess port in på
tunet, den inhägnade gräsbevuxna marken omkring byggnaderna.
Dessa se helt spöklika ut med sina stora vindskeden
och högtuppskjutande högsätessuler och röken, som
stiger upp från hufvudbyggnadens tak. På Island, lika litet
som i det öfriga Norden, hade man den tiden lärt sig att
upptorna husen i väldiga massor; ett naturfolk har i allmänhet
föga begrepp om tidens och rummets dyrbarhet. Det
senare synes bäst deraf, att man byggde hvar kammare
som ett särskildt hus. På Island har visserligen bristen
på virke gjort det nödvändigt att gå en medelväg, i det
man flyttat husen tillsammans och således låtit två och
två hafva en vägg gemensam, ehuru hvart hus fortfarande
har sitt särskilda tak. Det är dock icke troligt, att husen
under sagornas tid voro på det viset sammanbyggda.</p>

<p>Folket är församladt i det förnämsta af husen. Hávamál
bjuder väl att vara försigtig, när man inträder i
ett hus &mdash;</p>

<div class="poetry-container">
<div class="poetry">
<div class="stanza">
<div class="verse">Vinklar alla</div>
<div class="verse">du väl omskåde,</div>
<div class="verse">förr’n in du träder,</div>
<div class="verse">ty ovisst är att veta,</div>
<div class="verse">hvar ovänner sitta</div>
<div class="verse">å bänken inne.</div>
</div>
</div>
</div>

<p>Men här tjenar det till intet att se in genom luckan
på ytterdörren, ty det är mörkt i förhuset. Vi måste
gå igenom detta till indörren och öppna denna, ifall vi<span class="pagenum"><a name="Page_40" id="Page_40">[40]</a></span>
icke föredraga att klappa på och låta någon af trälarna
öppna för oss.</p>

<p>Det är en brokig tafla derinne! Det stora rummet
är deladt i trenne skepp &mdash; om jag får begagna en konstterm
från en senare kulturperiod &mdash; genom tvenne rader
af stolpar, som uppbära det i en ryggås hopgående taket. Den
ena radens tvenne midtstolpar äro just de så ofta omnämnda
högsätessulerna. På ömse sidor om högsätet mellan dem
går en rad af bänkar, midt emot är ett annat, lägre högsäte
och en annan bänkrad. I sidoskeppen finnas hviloplatserna,
längst fram, i ena ändan, är den inhägnade s. k. tvärpallen,
qvinnornas tillhåll.</p>

<p>Dagens arbete är slutadt. Husbonden sitter i sitt
högsäte, hans män och ett par gäster på bänkarna.
Aftonvarden är borttagen och dryckeslaget är i gång. Man
har märkt oss, anvisat oss platser och bjudit oss hornen.
Värden och sedan än en, än en annan dricker oss till.
Tungorna lossna, forntida och samtida, egna och andras
bragder omtalas, upphöjas eller förklenas. Qvinnorna, som
sitta på tvärpallen, blanda sig med i laget. Barnen leka
på golfvet kring de der upptända eldarna, som sprida ljus
och värma. Ljus tändas först till natten.</p>

<p>Jag vill just icke påstå, att man med oblandadt nöje
sitter vid ett sådant gästabud. Det är icke alle, som
minnas att</p>

<div class="poetry-container">
<div class="poetry">
<div class="stanza">
<div class="verse">vägkost värre</div>
<div class="verse">får ej mannen</div>
<div class="verse">än öfvermått af öl.</div>
<div class="verse">Ty mindre vet</div>
<div class="verse">af vettet mannen,</div>
<div class="verse">då han mera dricker.</div>
</div>
</div>
</div>

<p>Samtalet vill så gerna urarta till stickord och vore
icke gästvänskapens rätter så helighållna, skulle det icke
vara långt till vapnen, som äro upphängda på stolparna
öfver bänkraderna.</p>

<p><span class="pagenum"><a name="Page_41" id="Page_41">[41]</a></span></p>

<p>Hvad hade månne dessa menniskor, som vi här finna
samlade vid dryckeslaget och åtminstone till en del njutande
deraf till öfvermått, till hvilkas verksamhet, både
enskilda och offentliga, vi i det följande skola komma, hvad
hade de för idealer? Hvilka voro de höga mönster i mannamod
och ädel idrott, de hade satt för sig?</p>

<p>Om Ragnar Lodbrok har jag redan påmint. Om
Niflungar och Gjukungar, allrafrämst om Sigurd Fafnesbane
kunde jag nämna, hvad Eddans hjeltesånger om dem säga,
men jag förmodar att det är sedan barndomens dagar bekant
för de flesta. Dessa sånger handla visserligen sällan om
vår Nord och förlägga sjelfva skådeplatsen för sina tilldragelser
inom sydligare länder, men det är ett misstag, om
man derför vill helt enkelt behandla dem som främmande
gods. De för de Germanska folken gemensamma sägnerna
äro omgjutna i nordisk stil, ur dessa nordiska bearbetningar
fläktar emot oss samma ande, som uppenbarar sig i de
mythiska sångerna och beherrskar hela det gamla lifvet,
sådant det i sagorna skildras. Det finnes en af dessa sånger,
som ännu icke blifvit återfunnen hos något af de beslägtade
folken och som derföre synes vara uteslutande
nordisk. Dess skönhet är så gripande, dess psychologiska
sanning så djuptänkt, att jag icke kan underlåta att här
påminna om den.</p>

<p>Gudrun sitter vid sidan af sin makes, Sigurds, lik.
Hennes bröder hade slagit honom. Ett täckelse ligger
utbredt öfver den döda, så att hon ej ser hans anlete. Hon
sitter försjunken i smärta, ehuru hon ej yppar den efter
qvinnors vanliga sed, hon gråter icke, ej heller jämrar hon
sig eller slår hop sina händer.</p>

<div class="poetry-container">
<div class="poetry">
<div class="stanza">
<div class="verse">Gingo jarlar,</div>
<div class="verse">allkloke, fram,</div>
<div class="verse">som henne sorgen</div>
<div class="verse">stilla tänkte.</div>
</div>
<div class="stanza">
<div class="verse">Fastän Gudrun</div>
<div class="verse">ej gråta kunde,</div>
<div class="verse">var hon sorgsen,</div>
<div class="verse">hjertat ville brista.</div><span class="pagenum"><a name="Page_42" id="Page_42">[42]</a></span>
</div>
<div class="stanza">
<div class="verse">Suto herrliga</div>
<div class="verse">jarlabrudar,</div>
<div class="verse">guldbeprydda,</div>
<div class="verse">hos Gudrun.</div>
<div class="verse">Hvar af dem sade</div>
<div class="verse">sitt lidande,</div>
<div class="verse">som de bittrast</div>
<div class="verse">burit hade.</div>
</div>
<div class="stanza">
<div class="verse">Då qvad Gjaflög,</div>
<div class="verse">Gjukes dotter:</div>
<div class="verse">“Mig vet jag på jorden</div>
<div class="verse">fröjdelösast;</div>
<div class="verse">har jag fem männers</div>
<div class="verse">fall utståndit,</div>
<div class="verse">tvenne döttrars,</div>
<div class="verse">trenne systrars,</div>
<div class="verse">åtta bröders.</div>
<div class="verse">Dock jag lefver, ensam.“</div>
</div>
<div class="stanza">
<div class="verse">Fastän Gudrun</div>
<div class="verse">ej gråta kunde,</div>
<div class="verse">var hon sorgsen</div>
<div class="verse">öfver makens död</div>
<div class="verse">och djupt bedröfvad</div>
<div class="verse">vid förstens lik.</div>
</div>
<div class="stanza">
<div class="verse">Då qvad Härborg,</div>
<div class="verse">Hunalands drottning:</div>
<div class="verse">“har jag hårdare</div>
<div class="verse">harm att säga;</div>
<div class="verse">mina sju söner,</div>
<div class="verse">sunnanlands,</div>
<div class="verse">min man, åttonde,</div>
<div class="verse">i strid föllo.“</div>
</div>
<div class="stanza">
<div class="verse">“Fader och moder,</div>
<div class="verse">fyra bröder,</div>
<div class="verse">dem på vågen</div>
<div class="verse">vinden svek;</div>
<div class="verse">böljan slog</div>
<div class="verse">mot skeppets bord.“</div>
</div>
<div class="stanza">
<div class="verse">“Sjelf skulle jag smycka,</div>
<div class="verse">sjelf besörja,</div>
<div class="verse">sjelf hantera</div>
<div class="verse">helfärd deras &mdash;</div>
<div class="verse">det allt jag led</div>
<div class="verse">på <em class="gesperrt">ett</em> halfår,</div>
<div class="verse">så att mig ingen</div>
<div class="verse">glädje skänkte.“</div>
</div>
<div class="stanza">
<div class="verse">“Då blef jag bunden</div>
<div class="verse">och segrarns byte,</div>
<div class="verse">samma halfår,</div>
<div class="verse">något senare.</div>
<div class="verse">Skulle jag smycka</div>
<div class="verse">och skorna binda</div>
<div class="verse">på herrskarns hustru</div>
<div class="verse">hvarje morgon.“</div>
</div>
<div class="stanza">
<div class="verse">“Hon hotade mig,</div>
<div class="verse">hatfull och svartsjuk,</div>
<div class="verse">och mig hårda</div>
<div class="verse">hugg hon gaf.</div>
<div class="verse">Fann jag husbonden</div>
<div class="verse">hvarken bättre</div>
<div class="verse">än husets fröja,</div>
<div class="verse">heller ej sämre.“</div>
</div>
<div class="stanza">
<div class="verse">Fastän Gudrun</div>
<div class="verse">ej gråta kunde</div>
<div class="verse">var hon sorgsen</div>
<div class="verse">för makens död</div>
<div class="verse">och djupt bedröfvad</div>
<div class="verse">vid förstens lik.</div>
</div>
<div class="stanza">
<div class="verse">Då qvad Gullrand,</div>
<div class="verse">Gjukes dotter:</div>
<div class="verse">“föga kan du,</div>
<div class="verse">fast vis du är,</div>
<div class="verse">unga makan</div>
<div class="verse">svaren gifva.“</div><span class="pagenum"><a name="Page_43" id="Page_43">[43]</a></span>
</div>
<div class="stanza">
<div class="verse">Då hon täckelset</div>
<div class="verse">tog af Sigurd</div>
<div class="verse">och lade kinden</div>
<div class="verse">mot hustruns knä.</div>
<div class="verse">“Se du på den ljufva,</div>
<div class="verse">lägg din mun vid hans,</div>
<div class="verse">som om du famnade</div>
<div class="verse">lefvande försten.“</div>
</div>
<div class="stanza">
<div class="verse">Gudrun såg</div>
<div class="verse">ett ögonblick,</div>
<div class="verse">såg konungens panna</div>
<div class="verse">klibbad af blodet,</div>
<div class="verse">den klara blicken</div>
<div class="verse">i döden slocknad,</div>
<div class="verse">herrskarens hugborg</div>
<div class="verse">af svärdet huggen.</div>
</div>
<div class="stanza">
<div class="verse">Då sänkte Gudrun</div>
<div class="verse">sitt knä vid bolstret,</div>
<div class="verse">håret lossnade</div>
<div class="verse">kinden lågade,</div>
<div class="verse">men regnets droppe</div>
<div class="verse">rann ned på knät.</div>
<div class="verse">Då gret Gudrun,</div>
<div class="verse">Gjukes dotter.</div>
</div>
<div class="stanza">
<div class="verse">Då qvad Gullrand:</div>
<div class="verse">“eder kärlek</div>
<div class="verse">varmare var dock</div>
<div class="verse">än varit menskors</div>
<div class="verse">här på jorden;</div>
<div class="verse">icke du trifdes,</div>
<div class="verse">ute eller inne,</div>
<div class="verse">syster min,</div>
<div class="verse">var du ej med Sigurd.“</div>
</div>
<div class="stanza">
<div class="verse">Då qvad Gudrun,</div>
<div class="verse">Gjukes dotter:</div>
<div class="verse">“Så var min Sigurd</div>
<div class="verse">bland Gjukes söner,</div>
<div class="verse">som en telning</div>
<div class="verse">bland gräset vuxen,</div>
<div class="verse">som klara stenen</div>
<div class="verse">å snöret fästad,</div>
<div class="verse">ädelstenen,</div>
<div class="verse">öfver förstar.“</div>
</div>
<div class="stanza">
<div class="verse">“Jag ock tycktes</div>
<div class="verse">kungens kämpar</div>
<div class="verse">vara högre</div>
<div class="verse">än Odens mör.</div>
<div class="verse">Nu är jag så liten,</div>
<div class="verse">som löfvet är</div>
<div class="verse">i stora skogen,</div>
<div class="verse">vid Sigurds död.“</div>
</div>
<div class="stanza">
<div class="verse">“Alltid jag saknar</div>
<div class="verse">älsklingen min.</div>
<div class="verse">Vålla Gjukes söner,</div>
<div class="verse">vålla Gjukes söner</div>
<div class="verse">all min smärta</div>
<div class="verse">och sin syster</div>
<div class="verse">svåra gråten.“ &mdash; &mdash;</div>
</div>
</div>
</div>

<p>Behöfves det mera, för att gifva sista draget till teckningen
af den gamla Nordbons charakter? Behöfves det
än ytterligare påminna, när vi icke kunna undgå att rysa
för hans oförvägenhet och vildhet, att han egde en själens
adel, som låter honom stå under ingen af hvad tid eller
slägte som helst?</p>

<p><span class="pagenum"><a name="Page_44" id="Page_44">[44]</a></span></p>

<p>Eller få vi icke döma våra fäder och de gamla Isländarna
efter deras sånger, efter de höga bilder, som sväfvade
fram för skaldens öga i den högsta inspirationens
stunder? Jag behöfver ej länge leta, för att kunna visa
upp, hur pass en Isländsk qvinna var mäktig af storartad
själsstyrka. Efter qvinnan, hennes art och den heder, som
gafs henne, kan man bedöma folket och tiden.</p>

<p>Det var en Isländare, som het Gisle Sursson.<a name="FNanchor_10" id="FNanchor_10"></a><a href="#Footnote_10" class="fnanchor">[10]</a> Han
hade bragt sin egen svåger om lifvet och dömdes förlustig
umgänget med sina medborgare, dömdes, som det kallades,
till skogsgång; ty den tiden fans det ännu skogar på ön.
Han söker, som de fleste andre, som kommit i samma läge,
att i det längsta hålla från sig fienderna, hvilka ostraffadt
kunde döda honom, när helst de kunde komma åt. I en
afsides vik byggde han en hydda åt sin maka Öd och en
trotjenarinna. Sjelf irrar han omkring, söker hjelp hos sin
broder, men finner bara köld; oskylde gifva honom likväl
rikligt understöd. Tidtals kommer han till sin hustru och
vistas något hos henne, för att vederqvicka sig. Blid och
kärleksfull delar hon hans lidanden. Fienderna veta om
hennes bostad och söka genom gåfvor och hotelser förmå
henne att röja mannen; men allt är förgäfves. Som blodhundar
följa de hans spår och det är förvånande, hur han
gång efter annan undkommer dem. Till slut blir Gisles
själsstyrka bruten, han förföljes af svåra drömmar om faror
och blir till sist så mörkrädd, att han aldrig vågar vara
ensam. Så gingo tretton år. Den sista sommarens sista
natt var inne. Gisle kunde icke sofva, ej heller hans maka
eller tjenarinnan. Han föreslår då, att de skulle gå upp
till hans gömställe i bergen, att han der skulle försöka få
någon ro. Det var en lugn natt och daggen föll starkt.
De gingo ut. Gisle hade i handen en träbit och ristade
runor deri. Han märkte icke, att spånorna föllo på marken.<span class="pagenum"><a name="Page_45" id="Page_45">[45]</a></span>
I gömstället somnade han, men hans sömn var orolig.
Öd frågar honom, hvad han drömt.</p>

<p>Då höra de menniskoröster. Förföljarne voro komne,
de hade märkt fotspåren på den daggiga marken och spånorna.
De kommo nu allt närmare. Att fly undan var
ej möjligt, men Gisle vill sälja sitt lif så dyrt han kan,
ty han har vapnen med sig. Den förste, som kommer upp,
får ett svärdshugg, så att han tumlar ned. Nu kommer
skarans anförare, den lågsinte uslingen Öjolf, och Öd går
emot honom och gifver honom ett hugg med sin staf, så
att hans hand förlamas och han sjelf störtar utför branten.
Då utbrast Gisle: “Nog har jag länge vetat, att jag var
väl gift, men det visste jag dock icke, att jag var så väl
gift, som jag är. Men mindre hjelp gaf du mig än du
ville, fast hugget var godt; jag hade dödat honom som den
andra.“ Gisle föll snart.</p>

<p>Detta hände för åttahundra nio och åttatio år sedan,
eller år 978. Öd lemnade Island. I Hedeby, det nuvarande
Slesvig, antog hon christendomen och gick på vallfärd
söderut, hvarifrån hon aldrig återvände.</p>

<hr class="chap" />

<p><span class="pagenum"><a name="Page_46" id="Page_46">[46]</a></span></p>

<h2 id="ch3">3.<br />
<span class="smaller">Vikingalifvet.</span></h2>

<p>Olaus Petri, den Svenske reformatorn, säger i sin
krönika, då han talar om den föregifna stora götiska utvandringen
ur Sverige: “Man lägger föga ära in dermed, att man
far med öfvervåld och orätt i en annans land, som oss intet
ondt gjort hafver, skinnar och bränner, dräper och förhärjar
dem, som gerna ville sitta i fred.“ Man tänkte sig den
tiden, de Götiska folkens uttåg alldeles i likhet med vikingafärderna
och derföre kunna vi tillämpa detta uttryck på denna
yttring af våra fäders lif under hednatiden. Mången torde
af sig sjelf hafva fällt en lika lydande dom. Är han riktig
eller hafva vi att gifva rätt åt den motsatta åsigten, som
triumferande framhåller vikingatågen som något rätt stort
och glädjande?</p>

<p>Visst är, att denna senare åsigt är den allmännaste
och att den icke saknar anhängare än i dag, äfven om
dessa icke göra detta klart för sig. Det synes, som om
de gamla härjningstågen och sympathierna för dem hade
dragit en rätt svår nemesis öfver oss. Skulle jag till eder
ställa den fråga, hvad J veten om de äldsta tiderna af vår
historia mer än en rad af konunganamn, som föga eller
intet säga, en fråga om de inre förhållandena och de tidernas
lif, befarar jag, att de flesta icke skulle hafva annat
att förtälja än måhända något om fädernas gudar och gudasagor<span class="pagenum"><a name="Page_47" id="Page_47">[47]</a></span>
samt allramest, först och sist, om &mdash; vikingatågen.
Skulle jag lägga fram för eder något smycke, vapen eller
verktyg, funnet i vårt lands jord och uppenbarligen tillhörande
våra hedniska förfäder, och skulle jag så fråga er
mening om detta föremåls tillkomst, är jag nästan viss, att
om detta föremål är i något afseende utmärkt, svarar enhvar
af eder helt enkelt: “det har kommit in med vikingarna.“
Till sist har man härigenom kommit derhän, att
för vår föreställning stå våra förfäder &mdash; äfven om vi, när
uppmärksamheten fästas derpå, ej gerna vilja vidgå det &mdash;
allenast som obildade röfvare, hvilka togo det vigtigaste af
det, som hörer till detta lifvets nödtorft och njutningar,
från främmande land och med våld. Det är ju en rätt
sorglig föreställning! Hon föranleder mig att till en början
tala om vikingalifvet och vikingarna. Det är så mycket
lämpligare att taga detta ämne först, ty vi komma ju dervid
att betrakta Isländarnas lif <em class="gesperrt">utom</em> Island.</p>

<p>Vikingafärderna äro visserligen icke någon Isländarnas
uteslutande tillhörighet. Vi hafva sett, att utflyttningen
till Island stod i rätt nära förhållande till de tidigare
vikingafärderna. Dessas början infalla ungefär ett århundrade
före Islands bebyggande, men de fortforo äfven efter
den tiden.</p>

<p>Skallegrim, Qväll-ulfs son, hade en son, som fick namnet
Egil. Denne blef en af Islands mest framstående vikingar.
Jag vill derföre framhålla de vigtigare tilldragelserna
ur hans lif, sådana de skildras i hans saga, en af de
yppersta, Isländska litteraturen har att uppvisa.</p>

<p>Han framställes för oss första gången vid tre års ålder;
han var då redan stor och stark och man såg, att
han skulle blifva mörk och föga vacker. Hela huset blef
då en gång bjudet till gästabud hos hans morfader. Egil
ansågs vara för liten att följa med och fick stanna hemma, ehuru
han påstod sig vara lika nära slägt som den äldre brodren.
Men då de andre ridit af, tar Egil fatt på en arbetshäst<span class="pagenum"><a name="Page_48" id="Page_48">[48]</a></span>
och begifver sig efter. Han kommer verkligen, trots de
villsamma myrarna, fram, fast först emot aftonen. Under
öldrickandet på qvällen börja männen qväda visor och den
treårige Egil, som sitter hos morfadren, qväder ock en, författad
efter de redan då brukade stela och pedantiska reglorna
för diktkonsten. Till skaldelön fick han dagen derpå
tre ätliga snäckor och ett andägg. Vid sex års ålder kom
han vid ett bollspel i tvist med en annan, något äldre
pojke. Det slutade så, att Egil högg en yxa i hufvudet
på honom. Fadren tog illa upp det, men modren sade, att
Egil var ett vikingsämne och att han borde få ett härskepp,
så fort han kom till ålders. Då utbrast sexåringen,
glömsk af alla de pedantiska reglorna, i en jublande visa:</p>

<div class="poetry-container">
<div class="poetry">
<div class="stanza">
<div class="verse">Det sade moder min,</div>
<div class="verse">att mig skulle köpas</div>
<div class="verse">skepp och fagra åror,</div>
<div class="verse">att fara kring med vikingar,</div>
<div class="verse">att stånda upp i stammen,</div>
<div class="verse">styra kära skeppet,</div>
<div class="verse">hålla så till hamnen,</div>
<div class="verse">hugga en och annan.</div>
</div>
</div>
</div>

<p>Då Egil var tolf år gammal, hände det, äfven vid
en boll-lek, att hans fader råkade i berserkaraseri och derunder
dödade först Egils bästa vän och sedan hans barndoms
vårdarinna. Om qvällen satte Skallegrim sig med
männen till bords. Egil kom sent in, ty först gick han in
i en annan af gårdens byggnader och slog der ihjäl den af
fadrens män, som var honom kärast. Den vintern talade
sedan far och son ej ett ord med hvarandra.</p>

<p>Vid 20 års ålder &mdash; år 924 &mdash; följer Egil sin broder
på dennas andra utresa. Han blef ogästvänligt bemött
af en Norska konungens fogde och slog honom derföre utanför
dörren till det hus, der konungen sjelf var inne. Efter en
besvärlig flykt, under hvilken han dödar tvenne och lemlästar
en af konungens män, kommer han åter till den gård,<span class="pagenum"><a name="Page_49" id="Page_49">[49]</a></span>
der han och brodren gästade. Förhållandet mellan bröderna
hade förut varit mindre godt, men derom höres intet nu,
ehuru Thorolf varit mycket omhuldad af konung Erik blodyxe.
Ingen annan ogillar Egils gerning; alla synas beundra
den och ställa blott om, att konungens vrede blidkades.</p>

<p>Följande sommar foro Egil och brodren i Österväg.
De landade i Kurland och hade der först köpstämma i fjorton
dagar, sedan började de härja. En dag hade Egil med
tolf man kommit för långt in, hvarpå de om aftonen kringrändes
och kastades bundne in i ett hus. Egil visste att
lossa banden och de bröto sig in i ett rum bredvid, under
hvilket de funno i en källare trenne Danskar från Jutland,
som hade tagits tillfånga sommaren förut. De bröto sig nu
ut, togo sig vapen och dyrbarheter. Men då de kommit
ett stycke väg, fick Egil samvetsbetänkligheter, ty att taga
något i hemlighet, utan egarens vetskap, var ju helt enkelt
stöld. Trots följeslagarnas ord vände han om, sätter eld på
ett hus, dödar en mängd menniskor, när de skulle störta
ut, och går sedan till skeppen. För egen del fick han af
den röfvade skatten ett stort mjödhorn fullt med silfver.
Senare på sommaren foro bröderna till Danmark, der Harald
Gormsson nyss hade efterträdt sin fader. Vikingar
svärmade der i mängd. Egil och de med honom voro
plundrade köpskepp, gingo i land och brände Lund. När de
kommo längre upp, sände Arnfinn Jarl i Halland bud till
dem, för att fråga, om de kommo i frid eller om de ernade
härja. De svarade, att detta senare icke lönade mödan, då
Halland icke var något rikt land, hvarpå jarlen bjöd dem
till gästabud. Egil, brodren och trettio män begåfvo sig
dit. Om qvällen skulle män och qvinnor dricka tvemännings,
Egil med jarlens dotter. Han satte sig på hennes
plats, men hon kom till honom och sade:</p>

<div class="poetry-container">
<div class="poetry">
<div class="stanza">
<div class="verse">Hvad vill du, sven, i mitt säte?</div>
<div class="verse">Sällan har du gifvit</div><span class="pagenum"><a name="Page_50" id="Page_50">[50]</a></span>
<div class="verse">vargen varma rätter,</div>
<div class="verse">jag vill vara ensam om mitt.</div>
<div class="verse">Du såg icke korpen i höst</div>
<div class="verse">öfver likens massor skria.</div>
<div class="verse">Du var ej med, när eggarna,</div>
<div class="verse">skaltunna, möttes.</div>
</div>
</div>
</div>

<p>Egil svarade:</p>

<div class="poetry-container">
<div class="poetry">
<div class="stanza">
<div class="verse">Farit har jag med blodigt svärd,</div>
<div class="verse">så att sårfogeln följde</div>
<div class="verse">mig och susande spjutet;</div>
<div class="verse">striden var svår för vikingar.</div>
<div class="verse">Vredgade kämpade vi,</div>
<div class="verse">lågan slog om menskors hus.</div>
<div class="verse">Vi läto blodiga liken</div>
<div class="verse">slumra i borgporten.</div>
</div>
</div>
</div>

<p>Derefter drucko de tillsammans. Öfver vintern voro
bröderna i Norge.</p>

<p>Följande sommar foro de i härtåg först till Danmark,
sedan till Frisland och derpå åter till Danmark, der de öfverföllo
och plundrade en frände till Erik blodyxes drottning,
Gunhild. Om hösten foro de utmed Tyska och Flamländska
kusterna och stannade till sist uti England, der en mängd
vikingar voro församlade hos konung Ethelstan, för att bistå
honom i de inbördes strider, som söndersleto landet. Egils
broder föll der. Egil sjelf stannade ett par år och for
sedan, rikt begåfvad, till Norge, der han äktade brodrens
enka, och derpå efter fem års frånvaro till Island.</p>

<p>Fyra år derefter är Egil åter i Norge, för att kräfva
ut sin makas arf, men han måste lemna thinget för drottning
Gunhilds fiendskaps skull. Kort derefter dödar Egil,
hvars skepp hade blifvit uppbrändt af konungen, sin vederdeloman
i arfstvisten samt konungens son, som då vistades
hos denna. Innan han lemnar Norge, reser han upp i en
bergsskrefva en stång, på hvars spets var fästadt ett inåt
land riktadt hästhufvud, och å stången voro med runor<span class="pagenum"><a name="Page_51" id="Page_51">[51]</a></span>
ristade de ord, att nidstången var rest mot konung Erik
och drottning Gunhild och mot landvättarna, som i Norge
bo, att de alla skulle fara vilse, tills de drifvit ur landet
Erik och Gunhild. Derpå for Egil till Island, der Skallegrim
kort derefter dog, år 934.</p>

<p>Två år derefter är Egil åter på utfärd. Han fick då
pröfva lyckans ostadighet. Hans skepp förliste vid Englands
nordöstra kust, vid Humbern, och när Egil kom i
land, fick han höra, att Erik blodyxe verkligen var fördrifven
ur Norge och nu vistades i York såsom Northumberlands
konung. Underrättelsen var just icke glädjande. Egil
kunde icke undkomma i hemlighet, utan gick till konungen,
sjöng ett lofqväde öfver honom och fick, trots Gunhilds
onda vilja, fara i frid. Hos Ethelstan blef han väl emottagen.</p>

<p>Snart for han vidare till Norge att söka af Håkan
Ethelstansfostre, som då regerade, få rätt i sin arfstvist.
Han fick löfte, att lagen skulle få gå sin gilla gång. Det
slutades så, att han utmanade sin motståndare på envige
och segrade deri. Dessförinnan hade han varit på besök
hos slägtingar till Arenbjörn herse, sin närmaste vän. Han
fann dem i stor bedröfvelse. En Svensk berserk hade friat
till dottern i huset och, då han fått afslag, utmanat brodern,
som icke var vuxen en sådan strid. Egil gick i hans
ställe och slog berserken. Derpå vände han om till Island.</p>

<p>Fem år derefter är Egil åter ute. Erik blodyxe är
död, hans söner vistas i Danmark. Meningarne i Norge äro
delade, huruvida man borde hålla med Håkan, som väl var
rättrådig och god, men som i följd af sin benägenhet för
christendomen ej var godt liden, eller om man skulle fara till
konungssönerna i Danmark. Den nyssnämnde Arenbjörn
uppsöker konung Håkan för att gifva Egils angelägenhet
sitt förord, men blir illa mottagen. Egil och han härja
om sommaren i Tyskland och Frisland. Derefter far Arenbjörn
till Erikssönerna, Egil till en af sina vänner i Norge.<span class="pagenum"><a name="Page_52" id="Page_52">[52]</a></span>
I hans ställe far han med konung Håkans sändebud, för att
utkräfva den sedan många år oguldna skatten från Vermland.
Han besvikes af konungsmännen, men far sin led
fram, oaktadt de stora svårigheter, som snön beredde honom.
En afton kommer han till ett hus, hvars egare är
snål och icke unnar de uttröttade gästerna någon bättre
välfägnad. Egil vill morgonen derpå döda honom, men
skänker honom lifvet på hans hustrus och dotters förbön.
En annan afton tog han in i en gård, der han blef gästfritt
mottagen. Dottren i huset låg i tvärpallen, sjuk. En
karl i närheten hade ristat några trollrunor i ett fiskben
och lagt detta under henne, men hon hade endast blifvit
värre deraf. Egil fann, att runorna voro felristade, skafde
af dem och ristade nya, hvarefter flickan blef frisk. Till
sist kom han till Vermlandsjarlen och fick af honom skatten,
men måste på återvägen slå sig igenom tvenne bakhåll,
som denne satt för honom. Följande år drog konung Håkan
dit och lade Vermland åter under Norges krona. Egil
reser ut till Island.</p>

<p>Då han nu kom dit &mdash; år 945 &mdash; var, enligt sagans
vitnesbörd, allt odelbart land intaget, alla landnamsmännen
döde; deras söner och sonsöner bildade de dåvarande generationerna.
Egil lefde länge. Hans dödsår är icke angifvet
i hans saga, men det inträffade ungefär 45 år efter hans
sista hemkomst. Hur tillbragte en viking återstoden af sitt
verksamma lif?</p>

<p>Egil hade under sina färder förvärfvat både anseende
och rikedom. Han var en af Islands mest fräjdade och
rikaste män. Andre Isländare, äfven berömde utfarare, kommo
till honom att höra berättelsen om hans mångskiftande öden.
Norrmän kommo till honom med underrättelser och gåfvor
från andra sidan hafvet. Det ser dock ut, som om den
starka mannens kraft varit bruten; det berättas intet om
något hans storverk under de sista 45 åren af hans lefnad.
Han deltog en gång å sin sons vägnar i en process på<span class="pagenum"><a name="Page_53" id="Page_53">[53]</a></span>
thinget, det är allt. Dessutom hopades sorger och lidanden,
när ålderns dagar kommo. En dag kom det bud, att
båten, på hvilken hans mest älskade son farit, hade kantrat
och sonen drunknat. Egil red ned till stranden, fann
der sonens lik, lade det framför sig på hästen, red så hem
och öppnade fadrens grafhög och lade sonen derinne. Sorgen
var då så tung, fast intet ord spilldes, att, enligt
sagan, de tätt åtsittande kläderna brusto. Hemkommen
gick Egil till sin säng, lade sig der och tillslöt dess lucka.
Han ville icke lefva längre, han ville dö i stillhet derinne.
Hans dotter Thorgerd efterskickades och narrade fadren att
afstå från denna föresats. På hennes uppmaning sjöng han
i stället ett sorgeqväde öfver sonen, ett af de vackraste den
Isländska litteraturen åt oss bevarat.</p>

<div class="poetry-container">
<div class="poetry">
<div class="stanza">
<div class="verse">Tungt det är mig</div>
<div class="verse">tungan röra</div>
<div class="verse">och ur strupen</div>
<div class="verse">andan draga.</div>
<div class="verse">Är ej likligt,</div>
<div class="verse">att jag kan sjunga,</div>
<div class="verse">sången bringa</div>
<div class="verse">ur andens boning.</div>
</div>
<div class="stanza">
<div class="verse tb">* * *</div>
</div>
<div class="stanza">
<div class="verse">Ty ätten min</div>
<div class="verse">mot ändan lider,</div>
<div class="verse">likt träden i skogen</div>
<div class="verse">som ljungeld slagit.</div>
<div class="verse">Ej med godt mod</div>
<div class="verse">mannen bär</div>
<div class="verse">frändens lik</div>
<div class="verse">i grafvens famn.</div>
</div>
<div class="stanza">
<div class="verse tb">* * *</div>
</div>
<div class="stanza">
<div class="verse">Svårt var brottet,</div>
<div class="verse">böljan bröt</div>
<div class="verse">i min faders</div>
<div class="verse">frändekrets.</div>
<div class="verse">Öppet vet jag</div>
<div class="verse">och ofyldt stå</div>
<div class="verse">sonens rof,</div>
<div class="verse">som mig hafvet redde.</div>
</div>
<div class="stanza">
<div class="verse">Mycket har Ran</div>
<div class="verse">ryckt ifrån mig.</div>
<div class="verse">Jag är mycket arm</div>
<div class="verse">på kära vänner.</div>
<div class="verse">Hafvet slitit</div>
<div class="verse">min slägts bästa,</div>
<div class="verse">ädlaste band</div>
<div class="verse">bort från mitt hjerta.</div>
</div>
<div class="stanza">
<div class="verse">Du vet, kunde jag sorgen</div>
<div class="verse">med svärdet hämna,</div>
<div class="verse">då vore Öges</div>
<div class="verse">olycka gifven,</div>
<div class="verse">kunde med stormens</div>
<div class="verse">broder jag strida,</div>
<div class="verse">hans maka jag skulle</div>
<div class="verse">med svärdet möta.</div><span class="pagenum"><a name="Page_54" id="Page_54">[54]</a></span>
</div>
<div class="stanza">
<div class="verse">Men jag icke</div>
<div class="verse">tror mig ega</div>
<div class="verse">makt att strida</div>
<div class="verse">med skeppens bane,</div>
<div class="verse">ty all verlden</div>
<div class="verse">för ögon kommer</div>
<div class="verse">gamle mannens</div>
<div class="verse">hjelplöshet.</div>
</div>
<div class="stanza">
<div class="verse tb">* * *</div>
</div>
<div class="stanza">
<div class="verse">Han såg mest på</div>
<div class="verse">hvad fadren sade,</div>
<div class="verse">om än allt folket</div>
<div class="verse">annat sade,</div>
<div class="verse">och mig hjelpte</div>
<div class="verse">uti hemmet</div>
<div class="verse">och min styrka</div>
<div class="verse">mest han stödde.</div>
</div>
<div class="stanza">
<div class="verse tb">* * *</div>
</div>
<div class="stanza">
<div class="verse">Hvilken annan</div>
<div class="verse">orädd i striden</div>
<div class="verse">skall nu stånda</div>
<div class="verse">vid min sida?</div>
<div class="verse">Ofta jag det tarfvar</div>
<div class="verse">bland detta folket.</div>
<div class="verse">Stäckt är min vinge,</div>
<div class="verse">när vänner vackla.</div>
</div>
<div class="stanza">
<div class="verse">Svårfunnen är</div>
<div class="verse">en säker vän</div>
<div class="verse">på hela ön,</div>
<div class="verse">som man kan tro;</div>
<div class="verse">ty svekfull</div>
<div class="verse">slägtingars bane</div>
<div class="verse">brodrens kropp</div>
<div class="verse">för guldet säljer;</div>
<div class="verse">mången finner jag så</div>
<div class="verse">efter skatten girig.</div>
</div>
<div class="stanza">
<div class="verse tb">* * *</div>
</div>
<div class="stanza">
<div class="verse">Jag hade godt</div>
<div class="verse">med spjutens gud,</div>
<div class="verse">på honom jag trodde</div>
<div class="verse">och tryggt litade,</div>
<div class="verse">tills Valfader</div>
<div class="verse">vänskapen bröt,</div>
<div class="verse">segerns gifvare</div>
<div class="verse">stötte mig från sig.</div>
</div>
<div class="stanza">
<div class="verse">Ej jag till Oden</div>
<div class="verse">offrar gerna,</div>
<div class="verse">till Viljes broder,</div>
<div class="verse">gudarnas höfdinge;</div>
<div class="verse">dock Mimes vän</div>
<div class="verse">mig har gifvit</div>
<div class="verse">böter för sorgen,</div>
<div class="verse">om jag det goda vill säga.</div>
</div>
<div class="stanza">
<div class="verse">Af Suttungs mjöd</div>
<div class="verse">mig han dricka gaf,</div>
<div class="verse">skaldekonsten</div>
<div class="verse">skänkt mig att öfva.</div>
<div class="verse">Han mig den goda</div>
<div class="verse">gåfvan förlänat,</div>
<div class="verse">att osäker vän</div>
<div class="verse">till ovän göra.</div>
</div>
<div class="stanza">
<div class="verse">Odens bundna</div>
<div class="verse">oväns syster &mdash;</div>
<div class="verse">nu är jag rådvill &mdash;</div>
<div class="verse">ståndar på näset.</div>
<div class="verse">Dock skall jag glad</div>
<div class="verse">med god vilja</div>
<div class="verse">och orädd</div>
<div class="verse">Hel förbida.</div>
</div>
</div>
</div>

<p>Till sist lemnade Egil fädernegården åt sin yngsta son
och flyttade till sin älskade stjufdotter och hennes man. Dödens
skymning sänkte sig tidigt öfver den åldrande vikingen.<span class="pagenum"><a name="Page_55" id="Page_55">[55]</a></span>
Han blef lomhörd och fotstyf och till sist slocknade fullkomligt
ögonens ljus. Han hade svårt att gå ensam och låg
gerna framför elden, i vägen för kokerskorna, som med
hånande speord drefvo honom undan. Ända in i sista stund
dröjde dock hans kärlek till strid och vapenbrak. Han ville
kort före sin död fara till Allthinget med de silfverpenningar,
konung Ethelstan gifvit honom fordom, och strö ut dem öfver
samlingsplatsen. “Då torde det blifva strid och knuffar“,
sade han. Då man hindrade honom derifrån, blef han föga
belåten och begaf sig med tvenne trälar afsides åt fjällen,
der han dolde sina två silfverfylda kistor och ihjälslog
trälarna, att de icke skulle röja stället. I senare tid har
man derbredvid funnit vid flera tillfällen anglosachsiska mynt.</p>

<p>Sådant var en vikings lif. Jag har sökt framställa
såväl de ljusa som de mörka sidorna.</p>

<p>Egil dog ungefär tio år förrän christendomen antogs på Island.
Han var dock ingalunda den siste vikingen från ön.</p>

<p>År 972 for Gunnar från Lidarända ut med ett par
vänner. Vid Götaelfs mynning kämpade de med ett par
vikingar från Östergötland, foro sedan till Danmark och
kommo till sist till Ösel. Der träffade de en Dansk man,
som blifvit tillfångatagen och landsatt på ön. Han visade
dem till en vikingaflotta på andra sidan. Efter en lysande
seger och med rikt byte vände Gunnar om, vistades en tid i
Hedeby hos konung Harald Gormsson, som hedrade honom
på allt sätt och ville hafva honom ständigt hos sig. Gunnar
ville först fara ut till Island, hvarpå konungen yttrade sina
tvifvelsmål att få se honom åter. Gunnar drog nu till
Hisingen med elfva skepp och sedan till Håkan jarl i Norge,
hos hvilken han öfvervintrade. Harald Gråfäll var då redan
fallen.</p>

<p>Femton år derefter foro den visa och ädla Njåls söner
ut med ett köpskepp. Efter en stormig resa hunno de land
och genast kommo emot dem tretton vikingaskepp. Det blef
strid af och köpmansskeppet var nära att duka under, då dess<span class="pagenum"><a name="Page_56" id="Page_56">[56]</a></span>
tappre försvarare räddades af en annan vikingaflotta på tio
skepp. Då kommo Njålssönerne med lifvet ur striden. De
vistades en tid hos Sigurd jarl på Orkenöarna och deltogo
i hans strider med Skottarna, foro sedan till Norge, der de
råkade ut för Håkan jarls vrede. Det kom till strid och
de försvarade sig med största mannamod, men blefvo till
sist fångne. Under natten göra de sig fria och taga till
flykten. Mot morgonen träffa de en vän från Orkenöarna,
som kom att betala Håkan jarl skatt. Han tager upp dem
på sitt skepp; Håkan fordrar deras utlemnande, men hans
son Erik säger det vara bättre att bjuda dem ersättning
för den orättvisa, de lidit. Det blir nu förlikning och de
vistas en tid hos Erik jarl. Sedan foro de i viking till
Söderöarna och Anglesea, till Wales och Man, med hvars
konung de kämpade.</p>

<p>År 1022 for Isländaren Bolle från sin ö. Då regerade
Olof den helige i Norge. Af honom hedrades Bolle
väl och konungen sade honom vara den yppersta Isländare,
hvars bekantskap han gjort, och konung Olof hade dock
sett sig vida om i verlden. Snart trifdes Bolle ej vid hofvet
i Sarpsborg, utan for ned till Danmark och fortsatte
sedan färden till Miklegård, Constantinopel, der han gick in
bland Väringarna och tjente med stor utmärkelse. År 1030
kom han åter och red till hemmet, klädd i pelsverk, som
han fått af den Byzantinska kejsaren, och deröfver bar han
en röd skarlakanskappa. Hans svärd hade hjaltet siradt
med guld och guld var lindadt kring handtaget. Hjelmen
var förgyld, skölden var röd och derpå syntes en riddare
i guld. I handen bar han en dolk, “som sed var i främmande
land“. Hvar han kom med sina män, berättar
Laxdæla Saga, brydde qvinnorna sig ej om annat än att se
på honom och hans grannlåter. Samma saga förmäler, att
han var den förste nordman, som vistats i Miklegård, hvilket
likväl icke är sant, ty andra sagor nämna flera, som
före hans tid företogo den långa färden; de tvenne förste<span class="pagenum"><a name="Page_57" id="Page_57">[57]</a></span>
foro dit före 950. Dessa färder fortsattes efter Bolles tid.
Hösten år 1032 kom Harald, som Norges konung kallad
Hårdråde, till Constantinopel och fann der före sig som
Väringarnas höfding Isländaren Mår Hunradsson. Harald
for vida omkring på Medelhafvet, kämpade mot Sarracenerna
i Syrien och på Sicilien, mot Normanderna i Södra Italien.
År 1044 lemnade han södern. När dessa färder började
komma på modet, var dock den rätta vikingatiden förbi.</p>

<p>Man kan inom vikingatiden urskilja olika afdelningar;
härjningstågen drefvos icke alltid med samma ifver. Efter
den första tiden, då oräkneliga skepp svärmade kring, särskildt
i de vestra farvattnen, kom ett något lugnare skifte,
då man for ut till Island eller nedsatte sig der man var,
utan att dock dessa farvatten kunde blifva fullt fredliga.
I stället för dessa enskilda företag började småningom mer
storartade, utgående från Norge och förnämligast från Danmark,
då konungasöner och sjelfva konungarne foro kring
med samlad styrka och härjade, som Olof Tryggvason och
Olof Haraldsson, eller underkufvade sig till sist land och
rike, som Erik blodyxe, Sven tveskägg, Knut den store.
Ju mer det Nordiska väldet i vestern vann styrka, desto
mindre kunde några fortsatta vikingatåg till dessa trakter
sättas i fråga. Christendomen, som vid denna tid vann
allt vidsträcktare herravälde i Norden, måste, äfven om den
gamla vildheten och stridslystnaden icke fullkomligt stäfjades,
åtminstone bidraga dertill. Det kunde icke vara detsamma
att anfalla länder och folk, der samma tro rådde,
som när man gick hedning mot christen. Äfven om icke
andra hinder mellankommit, skulle det tillväxande Normandiska
väldet hafva gjort slut på vikingatågen. I de
rika myntskatterna, man funnit i vår jord, tillhöra de allrayngsta
mynten Vilhelm eröfraren.</p>

<p>På det viset började det blifva trångt på de vestra
farvattnen, mellan folken, hvilka man så otaliga gånger
gästat med härsköld eller under fredliga förhållanden. Då<span class="pagenum"><a name="Page_58" id="Page_58">[58]</a></span>
sträckte mången ut sina färder än längre. Från Gardarike,
Ryssland, med hvilket man af gammalt var bekant, drog
man sig, i synnerhet sedan ett Svenskt välde der uppkommit,
till Constantinopel. Dessa härfärder, der man försakade
den ära, som åtföljde den sjelfständiga ledningen af de oförvägna
företagen, och till hvilka man kunde gå eller vanligen
gick en och en, utan följe, aflöstes af vallfärderna. Föga
mer än femtio år efter Harald Hårdrådes Greklandsfärd företager
hans sonsons son Sigurd sin Jorsalafärd som väpnad
pilgrim.</p>

<p>Hvad bragte vikingarne hem med sig? Från främmande
land, der man var i tillfälle att se mycket, som hemlandet
icke hade att uppvisa, hemfördes många dyrgripar,
kosteliga vapen och kläder och smycken. Rikt utstyrde kommo
vikingarne åter till Island, ofta föregångne af ryktet. Att
sålunda en utländsk konstflits alster infördes, är säkert, sagorna
tala ofta derom, men deraf följer ingalunda, att allt
kostbart, allt väl arbetadt och prydligt, som den tiden fans
i våra fäders ego, var ett rof från andra. Man kan förundra
sig öfver att icke finna från denna tid mera af bevisligen
utländskt arbete, än man gör. Jag talar härvid
icke om guld- och silfverskatterna, af hvilka mycket har det
utländska arbetets stämpel. Men å andra sidan finner man
arbeten i oädla metaller, som utan gensägelse äro utförda
i Norden och man varsnar i dem ett sådant mästerskap i
technisk färdighet och äfven smak, att man kan med skäl
glädjas deråt. Att Island, så vidt tillgångarne medgåfvo,
höll jemna steg med Sverige, är sannolikt, då likheterna
mellan Sverige och Norge uti folkligt, icke minst i antiqvariskt
hänseende äro så stora och den Isländska utflyttningen
var så pass sen, att det icke gerna kunde blifva
fråga om att bryta nya banor, utan fastmer att fullfölja de
redan i Norge beträdda. I sammanhang med allt detta är
det nödvändigt att tänka på, att mellan vikingaskeppen foro &mdash;
enligt sagornas vitnesbörd &mdash; talrika köpmansskepp, hvarjemte<span class="pagenum"><a name="Page_59" id="Page_59">[59]</a></span>
det förhållandet är ganska betecknande, att i Sverige,
hvars invånare vida mindre än grannfolken foro i vesterviking,
samlades större delen af de från vestern hemförda
skatterna. Detta kan icke gerna hafva skett, ifall icke handelsförbindelserna
antagit storartade dimensioner, detta åter
förutsätter tillvaron af en inhemsk konstflit af ingalunda föraktlig
art.</p>

<p>Det område, som så skattades af Nordens män, den
verld, de mätte ut för sina manliga bedrifter, sköljes i norr
af Hvita hafvet, uppe vid Bjarmaland, på dess södra gräns
finna vi Syrien, Sicilien, Gibraltars sund, i vester hafva vi
Virginien och Grönland. Detta är onekligen storartadt<a name="FNanchor_11" id="FNanchor_11"></a><a href="#Footnote_11" class="fnanchor">[11]</a>.
Hvilka än vikingatågens frukter i öfrigt voro, det kunde man
ej undgå att vinna, att utsigterna vidgades, erfarenheten
riktades, krafterna stärktes under otaliga mödor och farligheter.
Det dröjde länge innan Nordens folk trädde in i
den stora Europeiska utvecklingen, men när de gjorde det,
hade de icke som ankungarne trott, att verlden rymdes under
ett kålblad; de visste af gammalt, att verlden är vid. En
stor uppfattning höfves den, som vill handla stort.</p>

<p>Till denna vidgade utsigt, detta skick att se allt i
stort, kom ock den onekligen goda vanan att tänka på andras
omdömen och råd, icke så att man försakade all sjelfständighet
och blindt rättade sig efter andra, utan så, att man
icke ville, att andra skulle hafva något nesligt att förtälja.
Den allmänna tonen var ock sådan, att en neslig handling
icke tåldes, en berömlig åter gerna omtalades och hördes.
Vi få dock icke förgäta, att den tidens art icke var alldeles
densamma som vår egen tids, och att man derföre då
kunde tillåta sig att utföra och bedöma saker helt annorlunda,
än vi göra eller borde göra under den christna tidens
nittonde århundrade.</p>

<p><span class="pagenum"><a name="Page_60" id="Page_60">[60]</a></span></p>

<p>Det är tydligt, att denna vikingafärdernas inverkan på
charakteren skulle i andra hand inverka på de offentliga
förhållandena. Dertill bidrog ock den glans, som omgaf en
fräjdad viking och gaf honom inflytande äfven i hemmet;
det <em class="gesperrt">personliga</em> inflytandet hade ännu icke hunnit i betydande
mon inskränkas eller utestängas af formerna. Något
direkt inflytande torde deremot vikingalifvet icke hafva
utöfvat på det Isländska statsskicket. Vigtigare torde dess
inverkan hafva varit på de Norska förhållandena. En Olof
Tryggvason och en Olof Haraldsson torde i främmande land,
der konungavärdigheten i allmänhet var starkare än i Norden,
hafva gjort mången erfarenhet, som de kunde anse
nyttig för sitt eget land. De ville likna andra konungar
och detta föll sig så mycket naturligare, då just de nämnde
två drefvo på sitt folks christnande och derföre måste se
till, hur andra christna konungar förhöllo sig. Vi få härvid
icke förgäta, att allt tal om vikingabalkar, stadgar antagna
och efterlefda af vikingar, är en senare tiders uppfinning,
då man målade ut vikingarnas dåd med de svartaste
färger och till ersättning, för att kunna rättfärdiga sina
sympathier derför, sökte som mildrande omständigheter framdraga
lagstadganden och enskilda handlingar af sentimental
vekhet. Det talas visserligen i Flóamanna-Saga om ett
stadgande, att ingen skulle fara i viking, som icke vore 20
år gammal. Men dels är denna saga, ehuru i allmänhet
god, affattad i en tid, som icke är så mycket skild från
den, då de mythiska sagorna diktades, dels är det föga troligt,
att ett dylikt stadgande funnits till, emedan ynglingen
i Norden tidigt mognade till man. En 12-års pojke eller
rättare yngling, kunde få förestå godord. Sagorna innehålla
många drag, som vitna om denna tidiga mognad. Vi få
icke förgäta, att vikingalifvet ingalunda var ett <em class="gesperrt">yrke</em>, utan
ynglinga- och mannaålderns förströelse, hvarefter mången af
de allra yppersta i ro och stillhet odlade sin torfva, blandade<span class="pagenum"><a name="Page_61" id="Page_61">[61]</a></span>
sig i hemlandets stridigheter, lade råd med landets
visa eller intog konungathronen.</p>

<p>I främmande land var man ock i tillfälle att komma
i beröring med christna menniskor och blifva vitne till
deras gudsdyrkan. En och annan af dem, som kommo ur
vesterviking att slå sig ned på Island, var redan christnad.
Man har dock skäl att antaga, att denna beröring med den
nya trons bekännare icke blef af någon större vigt för Norden,
förr än mot vikingatidens slut, då konungarne derute
döptes och derifrån medförde uppsåtet att i sitt land förkunna
den nya läran och derjemte medförde prester, att de
skulle förverkliga denna afsigt. Så mycket var dock vunnet,
att när de christne lärarne kommo, hade de icke att förkunna
något splitter nytt.</p>

<p>Vikingalifvet ingår som ett moment i våra folks utveckling.
Man kan betrakta dess art och dess följder, men
man har dock något mer att göra. Hvar uppgift, som
lägges för någon, en enskild eller ett folk, är en pröfvosten,
på hvad den ifrågavarande personligheten duger till. Det
är tyvärr icke alltid så, att enhvar mäktar lösa sin uppgift.
Det lif af ständiga faror, af vexlande försakelser och
öfverväldigande framgångar, som en viking förde, kan icke
fördragas af en svag själ; det fordras dertill en sådan jernfast
natur, som vi redan lärt känna.</p>

<p>Och ännu ett. Det är långt ifrån att vikingalifvet har
idel ljussidor, skuggsidorna äro tvärtom <em class="gesperrt">ganska</em> djupa och
dystra. Mången viking förde ur sina härfärder med sig
stora dyrbarheter, men derjemte en obändig vildhet och ett
trotsande öfvermod, som aldrig ville erkänna sig hafva en
öfverman att böja sig för, med ett ord fullkomlig sjelfständighet
i religiöst och borgerligt hänseende. Men fastän så
är eller snarare just emedan så är, måste vi fråga &mdash; hade
Nordens folk, hade Islands invånare vid vikingatidens slut
på det hela vunnit eller förlorat? Ingen torde tveka, huru
denna fråga är att besvara.</p>

<p><span class="pagenum"><a name="Page_62" id="Page_62">[62]</a></span></p>

<p>Taga vi då åter upp Olai Petri domslut, hvad skola
vi derom säga? Saken är icke så lätt afgjord, som han
ansåg henne vara. På samma gång vi beklaga yttringarna
af vikingalifvet, måste vi besinna, att rättsbegreppen då ej
voro lika utbildade som nu. Vi hafva att fröjdas icke öfver
sättet, på hvilka vikingafärderna utfördes, utan öfver kraften,
som uti dem uppenbarade sig.</p>

<p>Det var en senare tid förbehållet att uppvisa en företeelse
likartad vikingatågen. Det kom en tid, då flottor
i mängd svärmade ut öfver hafvet till förut obesökta länder,
för att söka äfventyr och samla skatter. Månget af de enskilda
dragen skulle, om vi blott ändrade namnen och skådeplatsen,
alldeles passa in på vikingatiden. Det finnes visserligen,
om man så vill, intet nytt under solen, men det är
icke af en tillfällighet, som samma sak vänder åter under
en ny form. Den tid, då Gama och Columbus, Cortez och
Pizarro, Drake och Oxenham uppträdde, hade den Europeiska
menskligheten uppvaknat ur den förnedrande dvala, som
herrskade mot medeltidens slut. Våre fäder begåfvo sig i
viking vid den tid, då folket vaknat ur barndomens mera
medvetslösa tillstånd och ej visste beherrska sig i känslan
af de svällande krafterna. Skulle ett motstycke till vikingafärderna
uppenbara sig under en annan period af ett folks
lif, fölle en sådan yttring ovilkorligen under förkastelsens dom.</p>

<hr class="chap" />

<p><span class="pagenum"><a name="Page_63" id="Page_63">[63]</a></span></p>

<h2 id="ch4">4.<br />
<span class="smaller">Allmänna rättsförhållanden. Godarne.</span></h2>

<p>Jag sade, att den Isländska författningen var artificiel,
liksom hela utflyttningen till ön. I hvad mening är detta
att taga och hur skall det kunna rättfärdigas?</p>

<p>Det begrepp, som motsvarar artificiel, är naturlig. Dock
får detta icke så förstås, som vore allt artificielt onaturligt
och som sådant värdt tadel. Nej, långt derifrån &mdash; det
vi här förstå med artificielt kan vara mycket gagneligt och
särdeles väl stämma öfverens med en menniskas eller ett
folks eller ett tings natur. Skiljaktigheten mellan det
naturliga och det artificiela ligger i deras olikartade upprinnelse.</p>

<p>Hvarifrån har menniskan fått språket, talförmågan?
Derom har tvistats icke så litet och till förklarande af detta
menniskans outsägligen vigtiga förvärf har det ena förslaget
framstälts efter det andra, till och med det, att menniskorna
<em class="gesperrt">kommit öfverens</em> att beteckna det eller det med
det ena eller andra ljudet, ordet, uttrycket. Men hur gjordes
denna öfverenskommelse mellan menniskor, som intet språk
hade? Roten till alla de fåkunniga försöken finna vi deri,
att talförmågan icke är något menniskans <em class="gesperrt">förvärf</em>, ett
resultat af mensklig verksamhet eller konst. Hon är från
begynnelsen nedlagd i menniskans natur, är henne i alla<span class="pagenum"><a name="Page_64" id="Page_64">[64]</a></span>
tider tillhörig, kan icke skiljas ifrån oss och derför är det
icke möjligt att ur de tidigast gångna åldrarnas töcken
urskilja denna förmågas upprinnelse &mdash; hon är icke artificiel,
utan naturlig. Vi se det ju på barnen. Det händer aldrig,
att språket, deras moder talar, är för dem något främmande
eller svårfattligt. Sannerligen, de skulle ej med så
mycken skyndsamhet ernå talfärdigheten, om det berodde på
ett yttre tvingande inlärande.</p>

<p>Cicero, den gamle Romaren, beder oss se upp till
stjernhvalfvet, för att fröjdas och uppbyggas af den storartade
anblicken och af den ordning, som herrskar deruppe mellan
verldskloten och uti deras engång afmätta, aldrig sjelfvilligt
rubbade banor. Den ordningen är icke artificiel, utan naturlig.
Men vi behöfva icke gå så långt bort med vår
uppmärksamhet, för att finna denna storartade, af oss oberoende,
ordningsfulla skönhet. Om vi läte våra ögon upplåtas,
om vi brukade alla de hjelpmedel seklers erfarenhet
och isynnerhet de sista tidernas jättelika framsteg inom det
vetenskapliga området gifva oss, vi skulle allestädes finna
det, som kunde rätt fröjda ett menniskohjerta och rätt
ödmjuka det, emedan alltsammans är af oss oberoende. Hvad
kan synas mera tillfälligt än de platser, bladen intaga på
en växt och likväl sitta de der uti en ständigt sig återuppenbarande
ordning. Det händer icke, att ett ämne inom
den “döda“ naturen i dag kristalliserar på ett sätt, i morgon
på ett annat. Ständigt samma form återkommer. Allestädes
varsnar den vetenskapliga forskningen lagar och dessa
äro icke beroende af oss. De äro icke artificiela, utan
naturliga.</p>

<p>Vi kunna icke heller beherrska dem. De tillhöra
denna verlden, utan att leda sin upprinnelse ur menniskoanden
och derför förmår menniskan ej fatta deras upprinnelse,
ehuru hon ser, hvartåt de syfta, dessa uppenbarelser
af Guds allmakt och vishet. Vi kunna väl förlika oss med
tanken på dessa lagar, så länge det är fråga endast om<span class="pagenum"><a name="Page_65" id="Page_65">[65]</a></span>
naturen, som är något för oss främmande. Svårare blir
det, när frågan flyttas öfver till menniskan och hennes
område.</p>

<p>Språket, sade jag, var en uppenbarelse, icke af menniskans
vilja, utan af naturen, det hör icke till menniskans
skapelse, utan till Guds. Det samma gäller om mycket
annat, som väl kan synas vara beroende nästan uteslutande
af det menskliga godtycket. Kan en mensklig handling
synas mer öfverlåten åt godtycket än sjelfmordet? Hvilken
olikhet mellan yttre och inre omständigheter, som bestämma
den ena eller andra till den förtviflade gerningen! Icke
komma dessa olyckliga öfverens, icke göra de upp med
hvarandra, när eller under hvilka förhållanden de skola fullborda
sitt uppsåt. Hur kommer det då till, att t. ex. i
Paris under hvart år räknar hvar dag i Februari flera sjelfmord
än hvar dag i Januari, hvar dag i Mars flera än hvar
dag i Februari, men hvar dag i December färre än hvar
dag af den föregående månaden? Hvaraf kommer det sig,
att i Frankrike en yngling helst använder repet, en man
eldvapnet, en ålderstigen åter repet för att utföra sin
brottsliga handling? För allt detta och för mycket annat,
hvilket vi förbise som helt obetydligt och tillfälligt, finnas
lagar, icke dikterade af menniskovilja, de äro icke artificiela,
utan naturliga.</p>

<p>Det naturliga är hos menniskan rätt starkt, det har
under senaste tider fått sin egen vetenskap. Under denna
rubriken “menniskans naturvetenskap“ hafva vi att sätta icke
allenast den vetenskap, som ransakar vår kropps byggnad,
dess delars förrättningar, eller söker att följa det animaliska
lifvet i dess mångfaldiga yttringar, eller den vetenskap, som
sysselsätter sig med vår ande, dess natur och lagarna för
dess verksamhet. Folken äro ock naturbildningar, ty de
hafva icke uppkommit så, att den ene sade till den andra:
“kom med mig, att vi må föra våra hem tillsammans, så<span class="pagenum"><a name="Page_66" id="Page_66">[66]</a></span>
att våra efterkommande må känna sig som en enhet gent
emot alla andra likartade enheter här i verlden.“ Det finnes
derföre en folkens vetenskap, som sysselsätter sig med
det naturliga hos folken och dettas mångfaldiga uppenbarelser.</p>

<p>Men menniskans fria vilje? Skola vi utesluta honom
eller glömske af hans tillvaro bygga theorier, som icke fördraga
en skärskådning vid dagsljus? Nej, han är oss gifven
och leder oss till den gerningen eller till den, han
bestämmer oss enskildt till det eller det, men dock händer
det aldrig, att detta, hvari jag just visade min sjelfständighet,
står i strid mot den allmänna verldsordningen och de lagar,
som i denna göra sig gällande. Äfven folken, såsom menskliga
individer af högre ordning, veta att göra sin fria vilja
gällande, men utan att kunna krossa dessa lagar, utan att
kunna t. ex. från dessa handlingar borttaga den nationela
färg, som vidlåder dem, ty denna nationela färg är icke
ett artificielt smink, utan naturlig.</p>

<p>Fullkomligt frigör menniskan sig aldrig från naturen, men
vi varsna en ständigt fortgående andens kamp emot det rent
naturliga, det är denna kamp, som bildar kärnan i den
menskliga utvecklingens historia. Folket, lika väl som den
enskilde, har sin barndoms och sin omyndighets tid, då
medvetandet ännu ej fullt har vaknat och bestämt den
menskligt fria verksamheten. När folket vaknar ur denna
det bristande medvetandets tid, står det icke, som mången
i sin fåvitskhet menat, likt ett bildbart ämne, som i det
ögonblicket ännu formlöst, ger sig hvad form det behagar,
skapar sig språk, religion, statsförfattning m. m. efter bästa
förstånd. Nej, historien, vetenskapen om den medvetet
verkande menskligheten, har ännu icke grytt öfver ett
folk, som ej redan haft ett eget språk, en utbildad troslära,
en statsförfattning, seder och bruk, med ett ord en
egen charakter, som det ej gifvit sig sjelft, utan nu varsnar
vara sig gifven och med sig uppvuxen. Denna charakter<span class="pagenum"><a name="Page_67" id="Page_67">[67]</a></span>
och dess olika yttringar äro således icke artificiela, utan
naturliga.</p>

<p><em class="gesperrt">Vår</em> historia begynner icke med våra fäders invandring,
utan vida senare. Om invandringen och de närmaste tidernas
förhållanden äro vi visserligen icke utan all kunskap,
men denna hafva vi icke fått endast på historiens, utan
förnämligast på naturforskningens väg. Vi hafva funnit, att
våra fäder invandrade, icke en och en, utan i hopar med
inre sammanhang och gemensam öfverhet. När de satte
sig ned i det nya landet, vårt land och våra närskylda
grannars, upplöstes icke detta sammanhang, ehuru hopens
medlemmar ej mera voro hvarandra så nära som under vandringen.
Derföre att detta sammanhang är af ett äldre ursprung,
fans det, redan när de förste af våra fäder nedsatte sig som
nybyggare i våra trakter, ett politiskt samhälle. På samma
gång de enskildas hem, byarne uppstodo, funnos redan de
högre enheterna, hundaret och riket och derutöfver inom
möjlighetens område de olika stammarnas förening till ett helt,
stort, Svenskt rike, hvars bildning hade försiggått, dock ännu
ej mognat, när vår historia begynner. Att redan i dessa
de aflägsnaste tiderna det monarchiska systemet till sina
grundelementer fans till, är säkert. Motsatsen mellan bjudande
och lydande, som funnits till här i verlden så länge
det funnits man och hustru, föräldrar och barn, Gud och
menniskor, börjar tidigt uppenbara sig äfven inom det politiska
området. Hur tidigt, det veta vi ej. Men de första
antydningarna hafva vi från en tid långt mer aflägsen än
våra fäders invandrings, från de dagar redan, då våra fäder
och Indiens folk voro bröder med samma språk. &mdash; Alla
dessa företeelser visa sig vara oberoende af menniskans vilja,
de äro icke artificiela, utan naturliga.</p>

<p>En annan sakernas ordning varseblifva vi på Island.</p>

<p>När landnamsmännen kommo dit, förde de med sig medvetandet
af de rättsliga förhållandenas vigt. De tidigaste
nybyggarne, som kommo till orter, der kanske aldrig en<span class="pagenum"><a name="Page_68" id="Page_68">[68]</a></span>
menniskofot hade trampat jorden och der det ingen granne
fans, med hvilken några tvister om mitt och ditt kunde
uppstå, nedsatte sig icke på måfå, utan bestämde från början,
hur långt de ville att egorna skulle gå och sökte genom
en med vissa ceremonier utförd gränsbestämmelse gifva
sin besittning religiös helgd. Landnámaboken, som skildrar
i rad bosättningarna, begagnar just uttrycket “helga“ ett
område. Med eld helgades det. Antingen skedde det så,
att man vid ena ändpunkten af gränslinien upptände en eld,
medan solen ännu var i öster, och sedan den ena elden
efter den andra, på sådana afstånd, att man från en eld
såg röken af den nästa. Dermed skulle man fortfara, tills
solen stod i vester<a name="FNanchor_12" id="FNanchor_12"></a><a href="#Footnote_12" class="fnanchor">[12]</a>. Eller ock kunde man rida med en
glödande brand omkring det område man ville tillegna sig.
Båda delarne kallades att fara med eld om landet. Eller
ock gjorde man som Helge magre, när han hade beslutat
sig för att intaga för sin räkning Öfjärden mellan dess båda
yttersta näs &mdash; han tände upp eldar vid hvar flodmynning
i fjärden och helgade sig så förmodligen hela floddalarna
och det innanför liggande landet åtminstone till fjällen, liksom
i en senare tid staterna på Nordamerikas ostkust ansågo
sig besitta allt det innanför liggande landet. En
qvinna synes icke hafva fått med eld fara kring sitt område;
hon fick så stort område, som hon kunde på en vårlång
dag kringrida på en tvåårig, välfödd qviga.</p>

<p>Man lyckades dock icke alltid äfven genom dessa försigtighetsmått
försäkra sig om orubbad besittning. Mången
af de senare invandrarna, som icke fann plats nog god att
bebygga, dref med våld undan någon äldre jordegare eller
utmanade honom till holmgång. Om denne då icke med
egen eller vänners makt kunde stäfja öfvervåldet, hvem skulle<span class="pagenum"><a name="Page_69" id="Page_69">[69]</a></span>
göra det i detta det Isländska samhällets allra tidigaste
dagar?</p>

<p>De allmännaste af de menskliga förhållandena, mellan
makar, föräldrar och barn, återfinna vi naturligtvis på Island,
med den färg, de i vår Nord hade. Men dessa förhållanden
tillhörde det enskilda lifvets område och hvad än af
dem kunnat utvecklas under tidigare skeden, nu kunde ej
ur dem ett nytt statsskick uppspira.</p>

<p>De tider, då barnen i husen voro de enda tjenarne,
voro nu längesedan förbi. Tjenare voro nu trälarne samt
en och annan fri, som icke egde, hvarmed han kunde försörja
sig. En hvar var herre öfver sin gårds folk, men
detta gick ej heller utöfver det enskilda lifvets område.</p>

<p>En förmögen Isländare hade dock äfven andra omkring
sig. I sagorna talas ofta om hemmamännen &mdash; såväl i
Norge som på Island &mdash; och menas dermed frie män, skylde
eller oskylde, som vistades i en mans hus, åto vid hans
bord och hjelpte honom i det som kom för händer. Det är
tydligt, att dessa borde på allt sätt söka befrämja sin värds
intressen, äfven utan att dertill bindas genom särskildt kontrakt.
Vida lösare var naturligtvis förhållandet mellan en
värd och hans tillfälliga gäster. Det hände nämligen ofta,
att en utländsk köpman dröjt så länge på Island eller att
en Isländing så länge uppskjutit sin hemresa, att de måste
för sig och för flera eller färre af sina män mottaga vintergästning,
som någon anhörig eller storman bjöd dem. Men
likväl var detta förhållande icke lösare än att värd och
gäster ansågo sig förbundne att hjelpa den ene den andra
äfven med personlig fara eller obehag. Man kan icke klaga
öfver brist på gästfrihet i dessa forna tider. En gång
strandade ett skepp med utvandrare på Islands nordkust
och mantalet om bord var icke litet, men de mottogos och
underhöllos öfver vintern af en träl, som förvaltade en af
den rika Geirmunds gårdar uti närheten. Trälen fick för
sitt storsinta förfarande friheten af sin herre.</p>

<p><span class="pagenum"><a name="Page_70" id="Page_70">[70]</a></span></p>

<p>En sådan frilöst träl måste naturligtvis alltid stå i
ett visst moraliskt underdånighetsförhållande till sin förra
herre. Ofta fick han en plats på egorna att odla. Flere
män funnos, som så odlade aflägsna jordstycken och voro
skyldige att derför gälda en viss afgift. De kallades landsetar
och voro naturligtvis i någon mon beroende af jordegaren.
En gång hade en Isländare vid namn Thorsten att
upphjelpa byggningen, i hvilken han och hans män vistades
under det thinget varade. Han, en vintergäst och någre
tjenare begåfvo sig af. Under vägen kommo de till en gård,
der Thorstens landsete Atle bodde. Denne fick tillsägelse att
följa med till arbetet och taga med sig spade och hacka.</p>

<p>Det stod ännu en väg öppen, för att ett inbördes förhållande
af någon vigt skulle inträda man och man emellan.
De som vid början af utflyttningstiden hade försäkrat sig
om stora jordområden, lemnade eller sålde deraf åt andra.
Ehuru med dylikt öfverlåtande af land icke följde, så vidt man
vet, någon bestämdt formulerad förbindelse, omtala sagorna,
att en eller annan icke ansåg det öfverensstämmande med
sin värdighet att mottaga land af en annan. Så ville en
son till Thorolf på Thorsnäs icke taga emot land af sin
fader, utan sökte sig en boningsplats å ett annat ställe.
Man kan dock icke tänka sig, att beroendet var annat än
på sin höjd det, att den som tog land och den som gaf
land skulle, om möjligt var, hålla tillsammans i ondt och
godt.</p>

<p>Det beroende, som genom alla dessa förhållanden uppstod,
var, ju mindre skilnaden mellan parterna var, mindre
betydande. Vi äro vane att på ett skepp finna blind lydnad
för den, som rår för styret. I den gamla tiden var
det icke alltid så. Mången gång frågade skeppshöfdingen
de sina om deras vilja med afseende på en föreslagen plan.
Understundom knotade de högljudt, understundom voro meningarne
delade och man hänsköt till höfdingen afgörandet.<span class="pagenum"><a name="Page_71" id="Page_71">[71]</a></span>
Ofta utgjordes dock besättningen just af dem, som voro pligtige
att följa, den s. k. skuldaliden.</p>

<p>Stormän funnos såväl i det landfasta Norden som på
Island, men deras betydelse för samhällenas öde blef helt
olika. I våra nejder fans det en konungamakt och genom
att träda i förbindelse med denna skiljdes de store från
folket i allmänhet. Någon dylik skiljsmessa, någon sådan
ståndsskillnad uppstod aldrig, kunde icke uppstå på Island.
Enhvar kunde genom personligt värde, rikedom, vänstyrka
eller genom slughet och våldsamheter vinna inflytande, men
detta blef ej mer än personligt.</p>

<p>Samhällsordningen på Island utbildades ur de gudstjenstliga
förhållandena. I Norden funnos hoparne, som bosatte
sig hvar inom sitt område, med inre sammanhang och
under gemensam höfdinge, den främste i verldsliga och andliga
angelägenheter. När på Island en och en bosatte sig,
kunde icke något sådant, på gemensamt samband grundadt
höfdingaskap finnas. Motsvarigheten till folkhoparnas inre
organiska sammanhållning finna vi der i slägtförbindelserna
mellan de stora, som funnos i ansenlig omfattning och onekligen
voro af vigt för landets öden, men enhvar af dessa
fränder var dock sjelfständig. På mångfaldiga sätt visar sig
skilnaden mellan Island och moderlandet i detta afseende.
Så t. ex. fans här i Sverige till hvar by, hvart härad,
hvart landskap eller rike en allmänning, jord som icke fördelats
mellan enskilda, utan tillhörde dem alla gemensamt.
Någon dylik gemensamhet fans icke på Island och derföre
ej heller några allmänningar, om man undantager de få och
obetydliga, som i senare tider uppstodo derigenom att någon
svår lagbrytare miste sin egendom. Det fans på Island ej
ens en by, i den mening ordet hos oss nu har.</p>

<p>Den ende öfverhetsperson, som fans på Island under
den äldsta tiden, den hvars embete under alla republikens
tider var af väsentlig betydelse, var goden. Ursprunget till
hans makt var religiöst. Men hade han en gång fått inom<span class="pagenum"><a name="Page_72" id="Page_72">[72]</a></span>
detta område inflytande, utvidgades detta äfven inom det
borgerliga, i analogi med den gamla härads- eller hundareshöfdingens
makt uti Norden. Hundareshöfdingen var på en
gång gode, sitt områdes tempelföreståndare, och något mer,
han var en konung i smått.</p>

<p>Godevärdigheten var från början sjelftagen. Den ene
anlade ett hof här, den andre der. Somlige hade varit
tempelföreståndare i det förra hemlandet, andre hade icke
varit det. De nyanlagda hofven samlade snart till sig de
kringboende och dermed var grunden lagd till godens inflytande.
Han stod uti ett ganska nära förhållande till dem,
som besökte hans gudahus. De voro skyldige att betala
honom en viss skatt och att tjena honom som följe, när
han det äskade. Å andra sidan underhöll han templet och
var förbunden att tillhandagå de sina med hjelp uti alla
deras angelägenheter, gifva dem råd, när de sådant behöfde,
att upprätthålla frid och säkerhet inom området, om icke
annat hjelpte, med vapen i hand. Från denna borgerliga
sida sedd kallades godens myndighet mannaförråd, han rådde
för eller öfver folket. Det är lätt att inse, hur denna
värdighet skulle förläna innehafvaren ära och inflytelse, i
synnerhet som hon var ärftlig. Ja, hon behandlades så
fullständigt som den godens arfgods, att hon kunde delas
på flera händer, när likaberättigade arfvingar funnos, hon
kunde äfven, om så önskades, försäljas. I detta var utan
tvifvel den Isländske goden vida mer oberoende af folket
än hans embetsbröder i Norden, der icke ens konungarne
hade en i lika hög grad utbildad arfsrätt.</p>

<p>De Isländska sagorna hafva naturligtvis mycket att
förtälja om godarna, då vi bland dessa finna flera af öns
förnämligaste män. Jag vill anföra prof på dessa berättelser,
emedan de allra tydligast gifva en föreställning om
godens makt och betydelse inom det Isländska samhället.</p>

<p>Sent under landnamstiden &mdash; omkring år 920 &mdash; kom
en man vid namn Hallfred ut till ön med sin femtonåriga<span class="pagenum"><a name="Page_73" id="Page_73">[73]</a></span>
son Rafnkel. De bodde först tillsammans, men snart sökte
sonen ut plats för sig inne i landet och byggde der. Han
var mycket villig att låta andra bosätta sig i närheten,
men de måste förbinda sig att hålla sig till honom. Han
dyrkade företrädesvis Frö och byggde honom ett hof; deraf
fick han namnet Frösgode. Helt nära honom bodde en fattig
man, så fattig, att han icke kunde föda hela sin barnaskara,
utan måste sända ut den äldste sonen att söka sig
tjenst. Han fick i uppdrag att vakta Rafnkels småboskap
uppe i fjällen och skötte sin tjenst med stor drift och omsorg,
men en gång, då han skulle söka upp några vilsegångna
får och det var angeläget att skynda, red han efter
dem på den åt Frö helgade hästen. Rafnkel hade förbjudit
det och slår honom nu ihjäl. Då går den slagnes fader
till den blodsudlade goden och kräfver böter för sonens död,
men han får af Rafnkel till svar, att han icke hade för
sed att gifva böter, när han gjort något ondt, dock tillade
han, att intet af de dråp han föröfvat, förtröte honom som
detta; till ersättning ville han underhålla den fattige mannen,
så länge denne ville sköta sin gård, hans söner och
döttrar skulle få hjelp till utstyrsel och han sjelf bo hos
Rafnkel, när han ville slå sig till ro. Men den fattige
Thorbjörn ville icke taga emot en allmosa, utan fordrade,
att andre skulle döma emellan dem. Då svarar goden:
“du inbillar dig då, att vi skulle vara jemlikar; på sådant
vilkor förlikas vi ej.“ Så skildes de åt.</p>

<p>Thorbjörn fick med någon svårighet en sin frände Såm
att åtaga sig hans sak, som nu hänsköts till allthinget.
Såm och Thorbjörn sökte förmå de förnämligare af de vid
thinget församlade att bistå deras mål, men ingen var hogad
att uppträda mot den våldsamma Rafnkel. Till sist vunno
de dock på sin sida en viking, som nyss var kommen från
Miklegård och dennes broder, som var gode. Såm framställer
saken i enlighet med alla lagliga former och får
Rafnkel dömd fredlös. Denne kunde ej för folkmassans skull<span class="pagenum"><a name="Page_74" id="Page_74">[74]</a></span>
komma fram på thingplatsen och, som han var van, med
någon fint göra alltsammans om intet. Han hörde sin dom
och vände hem till sin gård och dröjde der, som om intet
hade händt.</p>

<p>Domen blef lika hastigt verkstäld på den tredskande,
som han hade blifvit fäld. Såm och hans tvenne hjelpare
drogo till Rafnkels bostad, der han, gripen och misshandlad,
fick välja mellan två ting &mdash; att dö eller att flytta
från trakten, öfverlemna godevärdigheten åt Såm och lofva
att aldrig försöka taga den åter. Rafnkel valde det senare,
bosatte sig icke långt derifrån, köpte några kojor med tillhörande
egor, fälde skogen och byggde sig en bättre gård.
Snart hade han gjort sådant intryck på sina nya grannar,
att han var deras främste man och förvärfvade sig ett nytt
godord. Han var nu en annan man, mild och vänlig mot
alla. Hans ifriga gudstjenst var ock förbi. Såms hjelpare,
som icke hade velat, att Rafnkel skulle få lefva, hade uppbränt
Fröshofvet, sedan de tagit guldringarna från gudarnas
armar och dödat Fröfaxe, hästen som vållat tvisten. När
Rafnkel förnam detta, utbrast han: “Jag menar, det är ej
annat än dårskap att tro på gudarna.“ Sedan blotade han
aldrig.</p>

<p>Såm sammankallade alla Rafnkels thingsmän och begärde
deras bifall till den försiggångna förändringen. De
gåfvo det, ehuru icke utan betänklighet, men Såm gjorde
sig snart älskad genom sitt vänliga umgänge. Så gingo
sex år. Såm och Rafnkel träffades understundom, utan att
minsta antydning på det förflutna gjordes.</p>

<p>Till sist kommer Övind, Såms broder, hem från sina
mångåriga vikingatåg, under hvilka han varit ända bort till
Miklegård. Med rikt byte kom han åter. Han och fem
andra redo upp från stranden med sexton lastade hästar.
En gammal tjensteqvinna hos Rafnkel får se det ansenliga
tåget, skyndar till husbonden och eggar honom att nu hämnas.
Han bryter upp med aderton man, förföljer Övind,<span class="pagenum"><a name="Page_75" id="Page_75">[75]</a></span>
anfaller utan ett ord till förklaring och dräper honom och
hans män. Då kommer Såm till stället, våldsverkarne fly
och kunna ej upphinnas. Följande natt vända de åter, förelägga
Såm att dö eller lemna allt och vända med Övinds
skatter åter till sitt forna hem. Han vände hem och Rafnkel
innehade nu begge godorden; han lemnade dem sedan
att förvaltas af sönerna gemensamt. Detta skedde ungefär
vid midten af 900-talet.</p>

<p>Sagorna omnämna för Islands första århundrade trenne
generationer stormän. Först hafva vi landnamsmännen, sedan
de som lefde inemot midten af 900-talet. Rafnkel,
som kom sent ut, lefde då ännu. Den tredje generationen
lefde, då biskop Fredrik kom ut till Island år 981. Den
tiden fans i en annan del af landet en gode, som var en
af sin tids mest betydande män, Snorre gode, som icke får
förblandas med den 200 år senare häfdatecknaren Snorre
Sturleson.</p>

<p>Snorre godes förfäder hafva vi redan haft att göra med.
Hans farfars far var den Thorolf, som byggde det beryktade
hofvet på Thorsnäs vid Bredefjärd. Gisle Sursson dömdes
fredlös för mordet just på Snorres fader, sin svåger. Några
nätter efter mannens död födde Thordis sonen Snorre (964).
Hon gifte om sig med sin svåger Bark och Snorre uppfostrades
hos en man vid namn Thorbrand och for sedan
ut. Han kom åter till modrens hem år 979 och löser
följande året ut stjuffadren från gården och Thordis skiljer
sig från Bark. Förhållandet mellan makarna hade varit
mindre godt, alltsedan Gisle fallit. Liksom före honom
fadren, farfadren och farfadrens fader innehade Snorre godevärdigheten.
Han var af medelmåttig längd, mager, med
regelbundna anletsdrag, ljus hy, ljust hår och rödt skägg.
I allmänhet var han godsint af sig, men egde i fullt mått
den inbundenhet och förslagenhet, som icke finge saknas
hos en Isländsk statsman. Man hade svårt att se på honom,
om han tyckte väl eller illa om en sak. Månge sågo<span class="pagenum"><a name="Page_76" id="Page_76">[76]</a></span>
med afund hans makt, då de icke tyckte sig vara sämre
ättade än han och visste sig vara honom öfverlägsna i styrka.
Men han var så klok, att man i allmänhet icke gerna ville
vara hans ovän.</p>

<p>I Eyrbyggia- och Laxdæla-sagorna finner man utförliga
uppgifter om Snorre gode. Hans första mål afgjordes år
982. Hans svåger hade en morgon funnit sin son ligga
sårad och sanslös utanför sin dörr. Han sköt skulden derför
på en qvinna som het Geirrid och Snorre förde hans sak,
men förlorade henne, till skam för sig och sin svåger, mot
Geirrids broder Arnkel gode. Kort derefter förlorar Snorres
svåger sina hästar och misstänker Geirrids son Thorarin för
att hafva stulit dem. Thorarin slår då honom ihjäl och
morbrodren skaffar honom ett skepp, att han skulle kunna
fara från ön. Snorre kommer dessförinnan, stämmer Thorarin
och hans medhjelpare till thinget, bränner hans skepp och
får honom dömd till fredlöshet.</p>

<p>Följande året komma nya stridigheter. Snorres och
Vigfus’ fårherdar hade råkat i strid och skadat hvarandra.
Vigfus stämde Snorre, men af målet blef intet. Senare
sänder han, med löfte om frigifning, en af sina trälar att
dräpa Snorre. Trälen listar sig upp på förstugans loft och
lyfter upp en bräda, för att kunna nå Snorre med spjutet,
då denne gick ut. Snorre gick fri, men hans farbroder
sårades. Trälen springer från gömstället, hoppas att kunna
fly obemärkt i mörkret, men halkar på stenarna omkring
huset, gripes och dödas. Snorre begifver sig upp till det
ställe, der Vigfus just då brände kol och slår honom. Hans
enka hade ganska svårt att förmå fränderna till att uppträda
mot Snorre. Till sist åtog sig Arnkel deras talan
och Snorre fick böta.</p>

<p>Samma år kom Styr, en af Vigfus’ fränder, att söka
råd af Snorre. Han hade af sin broder fått tvenne berserkar,
som denne fört med sig från Norge, och nu började
den ene visa sig, mer än angenämt var, artig mot Styrs<span class="pagenum"><a name="Page_77" id="Page_77">[77]</a></span>
dotter Åsdis. Hur skulle han komma ur denna svårighet,
ty en berserk var icke att leka med? Snorre gifver honom
råd och berserkarne bringas om lifvet. Derpå gifter Snorre
sig med Åsdis. Både han och Styr ansågos vinna derpå.
Snorre var visare och förslagnare, Styr mer driftig att utföra
en sak. Båda hade en stor mängd vänner och husmän.</p>

<p>Snart kom en ny process. Arnkel godes fader Thorolf
låg i strid med en frigifven och sände sina trälar att taga
honom af daga. De börja tända eld på huset, men öfverraskas
af Arnkel, som för dem bort och hänger dem. Thorolf
vredgas, uppsöker Snorre och beder honom taga upp målet
mot sin ovän. Snorre ville icke, men förmås dertill genom
löfte om en skog, som Thorolf egde, “den största dyrbarheten
i trakten.“ Saken kom för thinget. Arnkel undskyller
sig dermed, att han tog trälarna med eldbränder i
händerna och att de derföre borde ligga på sin gerning.
Snorre svarade, att så hade det blifvit, om han dräpt dem
på stället, men då han hade fört bort dem, dugde ej detta.
Snorre vann verkligen målet och sonen fick betala böter till
fadren; denne tyckte sig hafva fått för litet och var derföre
missnöjd med Snorre.</p>

<p>Tvisteämnena voro ännu icke slut i dessa trakter.
Arnkel och Snorre voro fortfarande rivaler och derföre uppsöktes
den senare af alla, som icke voro ense med den
förra. Tvenne gånger vägrade Snorre att hjelpa sina fosterbröder
mot Arnkel, emedan han ansåg denne hafva rätten
på sin sida. En gång vägrade Arnkel att mot Snorre föra
fadrens talan; denne ville nämligen få åter sin skog, som
Snorre afverkade. Men när Thorolf var död, blef Arnkel sjelf
angelägen om skogen och inledde stridigheter med Snorres
män. Snorres ansvarstalan uträttade intet. I samråd med
fosterbröderna uppgör han hämdplaner. Arnkel öfverfalles och
dödas en vinternatt, då han vid månsken skulle köra hem
hö från en aflägsen lada (993). Hans enka förde hans
talan, men vann ej mer än att han, som gaf banehugget<span class="pagenum"><a name="Page_78" id="Page_78">[78]</a></span>
blef fredlös, de andre gingo straff-frie. I följd af denna utgång
stadgades, att aldrig enkan eller en ännu icke sextonårig
man skulle få föra talan om någons dråp.</p>

<p>Dessa äro hufvudhändelserna under de tretton första
åren af Snorres verksamhet som gode. Han var vid deras
slut ännu icke 30 år gammal. Det blefve för mycket att
genomgå de återstående 38 åren af hans lefnad. Han dog
år 1031, ett år senare än Olof den helige föll vid Stiklarstad,
således under Anund Jakobs tid.</p>

<p>Sådan var en af Islands stormän och månge voro hans
gelikar. Taflan är mörk, jag kan ej hjelpa det, hon är
sådan sagorna teckna henne. Som betecknande för samhällsskicket
vill jag till slut anföra Snorre godes svar till
Thorbrandssönerna, då de klagade öfver att Arnkel hade
slagit under sig qvarlåtenskapen efter en deras frigifne.
Han svarade: “till lösegendomen har Arnkel obestridlig rätt,
till jorden hafven I och han lika giltiga anspråk; torde
saken derföre bero på hvem som är handstarkast.“</p>

<hr class="chap" />

<p><span class="pagenum"><a name="Page_79" id="Page_79">[79]</a></span></p>

<h2 id="ch5">5.<br />
<span class="smaller">Lagarne. Thingen.</span></h2>

<p>Stridiga krafter upprörde samhällslifvet på Island och
ur det så uppkomna chaos sökte man rädda sig genom
att skaffa sig en lagordnad styrelse. Dermed tillgick på
följande sätt.</p>

<p>På gården Lon, liggande i sydöstra delen af Island,
bodde en utvandrare Ulfljot. Han hade kommit sent ut
och då han fann landet före sig bebyggdt, köpte han den
nämnda gården. Det var han, som skaffade Island lagar.
Man känner icke de närmare omständigheterna, som föregingo
denna märkliga tilldragelse. Sannolikt hade någre af
landets förnämsta, t. ex. godarne, vändt sig till den nyss
ankomne och bedt honom skrifva en lagbok; i annat fall
kan man icke förklara den beredvillighet, med hvilken de
nya lagarna antogos. Ulfljot åtog sig uppdraget, ehuru han
redan hunnit sextio års ålder och for till Norge för att der
i samråd med sin morbroder Thorleif vise utarbeta ett lagförslag.</p>

<p>Den tiden fans det icke <em class="gesperrt">en</em> lagbok för Sverige, <em class="gesperrt">en</em>
för Norge. Äfven om det i hvardera landet denna tid fans
<em class="gesperrt">en</em> konung kan man icke säga landet i alla afseenden
vara <em class="gesperrt">ett</em>. Hvart landskap beboddes af en stam, mer eller
mindre närstående till de kringboende, och hvar stam ville<span class="pagenum"><a name="Page_80" id="Page_80">[80]</a></span>
i det längsta försvara sin sjelfständighet, ehuru man förlikade
sig om att hafva en gemensam konung, liksom man
alltsedan den från Svearna utgångna eröfringens dagar hade
gemensamma offer. Som ett uttryck för denna stammarnas
sjelfständighet hafva vi att betrakta deras lagar. Vestgötarne
hade en, Östgötarne en annan, Uppländingarne en
tredje o. s. v. Vi hafva ingen af dessa lagar i dess allra
äldsta form. De lagredaktioner, vi hafva, äro alla christna,
men de tala understundom om dem, som funnos till under
den hedniska tiden. Se vi på den äldsta af de intill våra
dagar bevarade lagarna, den äldre Vestgötiska, som tyckes
hafva fått sin nuvarande form inemot midten af 1200-talet,
finner man lätt, att den icke är frukten af ett genomfördt
system. Den har allt utseende af att vara tillkommen på
det sätt, som synes vara det rimliga för alla dessa gamla
folklagar, nämligen genom ett hopsamlande af det, som af
gammal häfd antogs jemte det, den dagliga erfarenheten
och visa mäns råd dertill lade. Understundom sättas dessa
lagar i förbindelse med namn på någon deras upphofsman,
hvilken snarare är att anse som en ordnare och fullständiggörare
af det redan förhandenvarande. Han var icke i
egentlig mening <em class="gesperrt">författare</em>. &mdash; I Norge finna vi likartade
förhållanden, ehuru man icke känner, hur det i de allra
äldsta tiderna stod till och derföre ej heller, hur pass
stora förändringar den under Harald Hårfager i brådhast
växande konungamakten medförde. Norge var fördeladt i
fylken, landområden, hvilkas namn antyder, att indelningen
bestämdes efter invånarna, folket. Det är knappast troligt,
att hvart fylke hade sin lag. Men vissa fylken hörde närmare
tillsammans, såsom de åtta i Throndhjemsdalen, och
dessa visa sig hafva ett thing och en lag. Till dessa
naturliga grupper lade konungarne sedan understundom
andra fylken och så blefvo de stora, med egna lagar försedda
delarne af Norge tre, nämligen Frostathingets område,
ungefärligen det Nordenfjeldske Norge, Gulathingets, det<span class="pagenum"><a name="Page_81" id="Page_81">[81]</a></span>
Vestenfjeldske, och Eidsvoldsthingets, det Söndenfjeldske landet.
Ungefärligen, sade jag, ty man vet icke med full säkerhet,
hur det var stäldt med alla fylkena. Det tredje thingslaget
delades sedan i tvenne. I sammanhang med denna
omgruppering af fylkena företog Håkan Ethelstansfostre en
omarbetning af de gamla lagarna. Gulathingets lag utarbetades
af den nyssnämnda Thorleif vise. Då man af detta
kan sluta, att Thorleif månde hafva varit särskildt förtrogen
med Gulathingslagen, är det att vänta, att Ulfljot skulle i
denna söka sig ett mönster. Detta säges ock uttryckligen.
Ännu hade dock icke då den nya redaktionen blifvit antagen
och under tidernas lopp förändrades lagarna såväl i Norge
som på Island, så att likheterna mellan de åt oss bevarade
redaktionerna icke äro så i ögonen fallande.</p>

<p>Efter några års frånvaro återvände Ulfljot till Island,
der hans lagförslag synes hafva ganska hastigt vunnit allmänt
bifall. Hans broder Grim getsko fick i uppdrag att
utleta en ort, der hela ön kunde få en lämplig samlingsplats.
Han fann ock en sådan i sydlandets vestra del, vid foten
af den bergskedja, som från Reykjavik drager sig i nordostlig
riktning inåt landet. Det var en man, som hade
för mord mistat sin dervarande egendom, denna hade tillfallit
det allmänna och användes nu för den gemensamma
folkförsamlingen, allshärjar- eller, som det här vanligen kallades,
allthinget, der lagfrågor skulle afgöras och domar
fällas. Stället var väl valdt, ty der fans en skog, som
kunde, när behofvet sådant kräfde, fällas, der fans bete för
de thingsökandes hästar, der möttes ock de vägar, resenärer
plägade färdas mellan öst- och vest-, mellan nord- och syd-delarna
af ön. Ulfljot blef Islands förste lagsagoman. Till
Grim lemnade, enligt berättelsen, hvar man en penning, för
den möda han haft för det allmänna bästa, men han lemnade
dessa penningar till templen.</p>

<p><span class="pagenum"><a name="Page_82" id="Page_82">[82]</a></span></p>

<p>Ulfljots lagar antogos och allthinget sattes år 930. Från
den tiden kan man tala om en Isländsk stat; förut fans
icke en sådan. I Sverige uppkom staten samtidigt med
bebyggandet och så sker det öfverallt, der den naturliga
utvecklingen gör sig gällande.</p>

<p>Det fans dock thing på Island, förrän allthingen infördes.
Till godens åligganden hörde äfven att föra ordet vid
de folkförsamlingar, som helt naturligt höllos vid gudahuset,
han vårdade. På Thorsnäs var samlingsort för ett vida
bekant thing, på Kölnäset inom Ingolfs område för ett annat
o. s. v. När allthinget hölls helt nära Kölnäset och ett
thing icke kunde finnas utan en gode, blef det Kölnäsgoden,
som fick öfvertaga det nya thinget såsom allshärjar-
d. ä. hela folkets gode.</p>

<p>Snart visade sig, att allthinget, sådant det från början
var inrättadt, var otillräckligt. Under det stodo endast
godarnas thing, hvilket kunde föranleda rätt allvarsamma
svårigheter, emedan hvart godord var ett isoleradt helt, som
icke ville erkänna något sammanhang med eller förbindelse
till de utanför stående. Det hände en gång, att en Thord
Gelle ville föra talan efter en innebränd, enligt lagens föreskrift,
vid närmaste godething, men då han begaf sig dit, stod
goden med väpnad styrka emot honom, så att han aldrig
kom fram. Samme Thord Gelle genomdref år 965 en förbättring
i rättsväsendet, som skulle afhjelpa denna olägenhet.</p>

<p>Island är medelst ganska tydliga naturgränser fördeladt
i fyra områden, som benämndes efter väderstrecken eller
efter områdets förnämsta bygd.<a name="FNanchor_13" id="FNanchor_13"></a><a href="#Footnote_13" class="fnanchor">[13]</a> I hvar fjerdedel skulle
finnas trenne afdelningar, thingsocknar, med hvar sitt thing
och i hvart dylikt område trenne godord. I Nordlandet
kunde man icke förlika sig med denna anordning, utan der
inrättades en fjerde thingssocken och der hade man således<span class="pagenum"><a name="Page_83" id="Page_83">[83]</a></span>
tolf godord. De i denna fördelning upptagna godorden
hade således fullständig administrativ betydelse. Hvem som
helst kunde visserligen bygga sig äfven efter detta ett hof
och blifva dess gode, men denna hans värdighet var af alldeles
enskild natur och stod utan allt inflytande på förvaltningen.</p>

<p>Under det godarnas makt lätt urartade och då
visade sig som den enskilde mannens öfvermod och vinningslystnad,
förökad genom den offentliga värdighetens glans,
och man icke hade för att värja sig mot ett dylikt öfvervåld
annan utväg än att sluta sig till denna förolämpande
stormannen eller ock att söka skydd hos någon hans gelike,
under det här det personliga elementet gör sig gällande
på bekostnad af allmän säkerhet, måste man på annat håll
se sig om efter skydd. Det var detta man sökte af thingen.</p>

<p>Enligt lagen skulle hvart år i Maj månad hållas i
hvar thingsocken det s. k. vårthinget, under de tre distriktgodarnas
inseende. Men desse voro icke de dömande, i sådant
fall hade garantierna varit bristfälliga. Hvar gode
nämnde inom sitt område tolf domare och mot de så erhållna
36 egde käranden och svaranden att anföra lagliga jäfsanmärkningar,
i hvilket fall goden var skyldig att i den
utmönstrades ställe sätta en annan. Vid dessa thing förekommo
alla tvister, som fördes man och man emellan inom
ett godord eller mellan godorden. Utöfver dessa domstolar
fans det till en tid i hvar fjerding ett thing, som dock
snart förlorade all betydelse och till sist försvann. Man
vände sig hellre till de vid allthinget upprättade fjerdingsdomstolarna.</p>

<p>Allthinget var medelpunkten för Isländarnas politiska
lif. Vid den skildring, jag deraf gör, håller jag mig till
den christna tidens skick, emedan man icke fullständigt
känner formlerna och plägsederna under den hedniska tiden.
Detta är strängt taget en anachronism, ty först framdeles<span class="pagenum"><a name="Page_84" id="Page_84">[84]</a></span>
ämnar jag redogöra för christendomens införande på Island
och de förändringar, som deraf blefvo en nödvändig följd.</p>

<p>Vi få tänka oss en sommar, sådan som Islands blidaste
del har att bjuda på. Det är i sommarens elfte vecka,
som thinget hålles. På Island delades nämligen året i
sommar och vinter och sommaren räknades från thorsdagen
mellan den 9 och 15 April. Vi stå på den punkt der nu
Thingvallakyrkan ligger. All marken häromkring bildas af en
lavaström, som före menniskornas ankomst till ön flutit och
stelnat. Något i norr höjer sig det af klyftor omgifna, långsmala
lagberget. Midt framför oss löper en milslång remna,
Allmannagjå, djup och bred, begränsad i vester af en lodrät
bergvägg, 140 fot hög, som, mörk och svart, får en angenäm
motsats i dalbottnens friska grönska. Utför denna brant
störtar sig något mer åt norr den brusande Yxån, som flyter
en sträcka längs klyftan, bryter sig ut på dess östra sida
och rinner litet längre ned ut i den stora, vackra, fjällomkransade
Thingvallasjön.</p>

<p>Det är nu thorsdag i den elfte veckan. Den annars
öde nejden företer en tafla af yttersta liflighet. Derborta
kommer en skara ridande, en stor skara, det månde vara
en mäktig man som rider i spetsen, med präktig klädnad
och glänsande vapen. Nu färdas de utför trappan, som från
vester leder ned till bottnen af klyftan. De skynda synbarligen;
är anföraren gode, kan han ock hafva skäl dertill,
ty den gode, som icke kommer fram i dag innan den sista
solstrålen upphört att lysa på thingvallarna mister sitt godord.
Andra äro tidigare komne. En liten stad har i hast
uppstått der nere vid stränderna af ån. På de fyrkantiga
stenmurarna, som en gång uppförda ligga qvar
från thing till thing, resa sig hastigt små kojor, bodar
kallade, af trä eller af vadmal. I hvarje sådan bod vistas
en gode eller annan storman med sitt följe; förhängen afskilja
boden i en mängd rum. Taflan börjar blifva alltmera
brokig. Der utanför en bod sitter en grupp qvinnor,<span class="pagenum"><a name="Page_85" id="Page_85">[85]</a></span>
der gå männer genom gatorna att helsa på vänner och bekanta,
somlige att bedja om hjelp till den stundande rättegången.</p>

<p>Nu är fredagen inne, thingets första dag. Redan tidigt
på morgonen är folk i rörelse. Derborta vid klyftan Allmannagjå
stå godarne och nämna domare till de vigtiga
fredagsdomstolarna. Der står t. ex. en bredvid den domare
han utvalt och ropar med ljudelig röst: “jag tager vitnen
derpå, att jag nämner denna Jon Thorbrandsson till domare
att döma om alla de saker, som komma för domstolen och
lagen förpligtar honom att döma om och bjuder jag saksökande
och sakvärjande att jäfva denna domstol och unnar
jag honom säte i domstolen, om han icke jäfvas; förkastas
han efter lag, skaffar jag en annan rätt domare i hans stad.
Jag nämner nu till Vestfjerdingsdomstolen, en laglig domstol.“</p>

<p>Det synes icke blifva brist på saksökande. Det är
icke få, som vandra upp på lagberget för att kungöra sina
angelägenheter. En stor del af den thingsökande allmänheten
är der tillstädes och framför alla lagsagomannen. Der
står en med tvenne vitnen bredvid sig och förkunnar: “jag
tager vitnen derpå, att jag lyser dråpslag på Vigfus Ulfsson.“
Der står en annan och ropar, som alltid med vitnen vid
sin sida: “jag tager vitnen derpå, att jag frågar från lagberget
alla bönder inom hörhåll, hvilken har med handslag
gifvit Sven Skulason laglig vistelseort. Det spörsmål är
mig af vigt, på det jag må veta, hvilka grannbönder jag
skall kalla till saken, jag stämt honom för. Jag spörjer
lagspörsmål.“ Der står en tredje, som redan fått svar på
den frågan och nu gör den följande: “jag tager vitnen derpå,
att jag spörjer från lagberget alla godar, som äro inom
hörhåll, hvilken af dem erkänner sig hafva Thorbjörn Egilsson
till thingsman eller tredingsman. Mitt spörsmål är af
vigt, på det jag må få veta, till hvilken fjerdingsdomstol
jag bör stämma honom. Jag spörjer lagspörsmål.“ Och på<span class="pagenum"><a name="Page_86" id="Page_86">[86]</a></span>
hvart svar de få, taga de vitnen, för att icke, när det lider
till afgörandet, vara ur stånd att främja sin sak.</p>

<p>Så går det till på fredagen och på lördagen, understundom
äfven följande måndag. Redan lördagen tidigt på
morgonen, icke senare än solen börjat lysa på Allmannagjås
vestliga klippmur, går ett lysande tåg uppför lagberget,
lagsagomannen i spetsen och sedan godarne med de domare,
de utnämnt. Lagsagomannen anvisar hvar domstol dess
plats och nu får enhvar, hvars sak skall komma före, stiga
fram och jäfva en eller flera af domarna. Der kommer en
fram och säger: “det var två bröder Thorsten och Thorolf
Grimssöner, Thorstens son het Thorgeir och Thorolfs het
Thorkel. Thorgeirs son Egil är min motpart och Thorkels
son Helge är domaren, som här sitter.“ Kan han då med
vitnens ed styrka sin utsago om motpartens och domarens
slägtskap, är domaren skyldig att stiga upp och goden, som
nämnt honom, att nämna en annan i hans ställe, men skulle
den uppräknade slägtledningen <em class="gesperrt">icke</em> befinnas riktig, ve honom,
som af förseelse eller med afsigt burit falskt vitnesbörd
på thinget, han dömes fredlös för all sin tid.</p>

<p>Sedan man stämt sin motpart i hans hem, när sådant
kunde ske, och vid thinget undangjort alla de nämnda förberedelserna,
var det tid att skrida till de egentliga rättegångsförhandlingarna.
Uti allt visar sig, som vi se, den
ängsligaste noggranhet, att uti intet afseende möjlighet må
finnas att kränka en annans rätt.</p>

<p>Nu äro domstolarne i ordning med 36 domare i hvar.
Målsegarne träda fram med följen. Det var väl föreskrifvet,
att ingen fick hafva mer än tio personer med sig, men
detta stadgande efterlefdes kanske icke alltid så noga. Understundom
blef trängseln så stark, att domarne måste bedja
godarna lemna dem några män, som skulle hålla mängden
tillbaka. Det blef genom allt detta oreda och trots thingsfreden
kom det ibland till strid. Lagen sade, hur domarne<span class="pagenum"><a name="Page_87" id="Page_87">[87]</a></span>
skulle förhålla sig, i fall de drefvos från det för domstolen
utstakade rummet.</p>

<p>Sjelfva sättet att utföra processen saknar icke egendomlighet.
De tvistande parterna äro rätt många. De draga
lott om, hvem af dem skall först få sitt mål afgjordt.
Den lycklige träder då fram och tager vitnen derpå, att han
bjuder motparten och, ifall han för målets fortgång behöfver
medverkan af goden, äfven denna att lyssna till sin
ed och sin framställning af saken. Nu aflägger han ed,
att han framställer sin sak mot sin motståndare, och på
skälet, hvarföre han stämt honom, och på hvad, han i stämningen
sagt och derpå, att han stämt honom lagstämning
till <em class="gesperrt">detta</em> thinget. Nu framträda stämningsvitnena och aflägga
ett likalydande vitnesbörd. Den som afsigtligt försummar,
ehuru kallad, att infinna sig vid thinget och hjelpa
vid målets främjande, dömes landsflygtig på tre år.</p>

<p>Nu komma vitnena till sjelfva saken fram, rådslå
och uttala genom en bland sig vitnesmålet. Icke alltid
blifva de eniga; de som äro i minoriteten hafva då rätt
att reservera sig och säga, hur de ville hafva vitnat. Derigenom
gå de fria för allt ansvar, i fall det skulle under
förhandlingens gång yppa sig några betänkligheter mot det
vitnesbörd, majoriteten afgifvit. Skulle bland vitnena lika
många rösta för hvartdera vitnesbördet, antages det, som
är mest gynnande för honom, som begärt vitnens hörande.
Härvid gäller att väga hvart ord på guldvigt, ty innehåller
det afgifna vitnesmålet ett enda ord utöfver det, som skall
bevitnas, och detta öfverloppsord utöfvar något inflytande på
sakens gång, förkastas alltsammans som lögnvitnesbörd.</p>

<p>Nu skall qviden fram, de män man qvädit eller kallat
att yttra sig om saken, vare sig att målet är sådant, att
det är tillräckligt, att qviden sammankallas af sakegaren
bland grannarna, då en af dem får å de andras vägnar föra
ordet, eller saken kräfver en tolfmannaqvid, i hvilket fall
goden nämner elfva jemte sig. Nämner saksökanden en<span class="pagenum"><a name="Page_88" id="Page_88">[88]</a></span>
grannqvid, har motparten rätt att jäfva den eller dem, som
äro beslägtade med saksökanden på andligt eller verldsligt
sätt, eller som icke innehafva sådan samhällsställning, att
de kunna deltaga i sådana förhandlingar. Tillsätter goden
tolfmannaqvid, är det saksökanden, som har rätt att jäfva.</p>

<p>När nu qviden uttalat sig och anklagaren icke har mer
att säga, tager motparten vitnen derpå. Dock får den klagande
förbehålla sig att i följd af försvaret göra de tillägg,
han finner nödiga. Derefter har den anklagade att aflägga
ed, att försvara sig och, om han så önskar, styrka försvaret
med vitnen och qvid, hvilken han får taga ur motpartens.</p>

<p>När nu alla de mål, som äro anhängiggjorda vid domstolen,
blifvit framstälda och besvarade, skall saken företagas
till afgörande. En af domarna, den som saksökanden uppmanar
eller annars den, som rätten bestämmer, skall återgifva
hela anklagelsen och de för denna lemnade bevisen.
En annan framställer svaromålet och allt, som dertill hör.
Derefter öfverlägga domarne sins emellan. De hafva dessförinnan
svurit hvar för sig: “jag tager vitnen derpå, att
jag svärjer ed på korset, laged, och jag svärjer det Gud,
att jag vill döma den dom, som jag anser vara laglig.“
Domar förkunnas nu först öfver de mål som äro qvar sedan
föregående thinget, sedan öfver de nya, i tur och ordning,
dock så, att de som anses skola föranleda olika meningar
bland domarna gömmas till sist. När man kommit öfverens
om en dom och han lyder till förmån för klaganden, uppläses
han af den domare, som förut redogjort för hans sak; är det
åter den anklagade, som vinner, afkunnas utslaget af den som
redogjort för försvaret. Alla domarne skola bekräftande tillägga:
“Den domen afsäga vi alla.“ Den domare, som i stället
derför tiger, gör sig skyldig till trenne års landsflygt.</p>

<p>När allthinget var upplöst och folket kommit hem,
skulle hvar gode i slutet af Juli och början af Augusti
sammankalla till höst- eller lejdthing dem, som icke öfvervarit
allthinget, för att meddela dem de beslut, som der<span class="pagenum"><a name="Page_89" id="Page_89">[89]</a></span>
fattats. Detta var i synnerhet nödigt med afseende på de
lagfrågor, som afgjordes af en särskild allthingsafdelning, den
s. k. lagrättan.</p>

<p>Sådan är uppränningen. En mängd detaljer funnos,
som det skulle blifva för långt att meddela. Icke alltid
gick det fullkomligt efter lagliga former. Så t. ex. när
Mård giga skulle af sin f. d. svärson utkräfva dottrens
förmögenhet och han från lagberget hade förklarat sig instämma
Rut för den vederbörliga fjerdingsdomstolen, svarade
Rut, som stod bland den åhörande folkmassan, med att offentligen
utmana honom till holmgång. Mård rådgjorde med
de sina och afslog sedan tillbudet, hvarigenom han just
icke skördade ära. Att låta svärdet afgöra en tvistefråga
i stället för att utagera henne inför domstolen ansågs vara
lagligt. År 1006 tvistade de båda skalderne Gunlög Ormstunga
och Rafn vid allthinget. Gunlög framförde från lagberget
beskyllning mot den andra att hafva tagit bort hans
trolofvade och i öfrigt visat honom all fiendskap och utmanade
honom derför till holmgång. Ingenderas vänner
tyckte synnerligen mycket om det. På utsatt tid trädde
de båda parterna tillsammans på holmen i Yxån. Framför
hvardera hölls skölden af en vän. Det var bestämdt, att
den, som sårades, skulle anses hafva förlorat. Rafn, som
den utmanade, fick börja och riktade sitt första hugg med
sådan kraft mot sin oväns sköld, att svärdet brast. Sjelfva
udden for i ansigtet på Gunlög och rispade honom helt
litet. Nu sprungo de kringstående fram och skiljde dem
åt. Gunlög förklarades sårad och i följd deraf hafva tappat.
Han fick nöja sig dermed och till på köpet lösa ut sig
med 3 marker silfver. Dagen derpå fattades på thinget det
beslut, att holmgång ej mer skulle få förekomma på ön.</p>

<p>En annan utväg hade man, för att komma ifrån det
slutliga afgörandet af domstolen. Äfven sedan en sak blifvit
framstäld och försvar gjordt, kunde, innan domen fäldes,
de tvistandes vänner träda emellan och åvägabringa en förlikning.<span class="pagenum"><a name="Page_90" id="Page_90">[90]</a></span>
Man ansåg förmodligen, att derigenom billigheten
mera skulle göra sig gällande, då genom domen näpsten
vanligen torde hafva drabbat den ena, utan att alla
mildrande omständigheter kunde tagas i öfvervägande. Kunde
man vid förlikningen finna å ömse sidor förseelser, som
kunde uppväga hvarandra, var det godt. I annat fall förfor
man ingalunda med öfverdrifven mildhet. En förlikningsdom
lydde understundom på landsflygt.</p>

<p>När domen var fäld, rättade man sig efter honom,
men dessförinnan sökte man rädda sig med allehanda medel,
icke minst list och finter. Derigenom lemnades åt personligt
godtycke, makt- och vinningsbegär, så snart dermed
förenades någon framstående talent eller åtminstone tillfälle
fans att begagna sig af en annans gåfvor, ett ganska stort
spelrum vid den Isländska thingsförsamlingen, som just
skulle vara det yppersta skyddet för öbornas af enskildas
makt icke sällan hotade sjelfständighet. Det var tillåtet att
lemna sin saks utförande åt en annan, antingen så att denne
endast var ett ombud eller rådgifvare eller så, att han
öfvertog saken alldeles som sin egen. Det fordrades ett
visst studium likaväl som medfödda anlag, för att taga reda
på lagarna och alla tillåtliga utvägar att främja sin sak
eller frälsa sig. Den som egde en sådan kännedom kallades
för lagman, hvilken titel på Island icke tillhörde en viss
embetsman, ty den som ersatte vår medeltids lagman hette
på ön lagsagoman, utan var allenast en hederstitel. Sagorna
hafva mycket att förtälja om sådana lagmän. En var så
stor lagman, heter det, att ingen dom ansågs fullt laglig,
om han icke varit med om honom.</p>

<p>Alla dessa advokatyrens konstgrepp måste naturligtvis
medföra stora svårigheter. Det hände lätt, att en skicklig
motståndare kunde genom några svepskäl förstöra den billigaste
rättegång. Dertill kunde ock medverka andra omständigheter,
som icke berodde på någons eller någras illvilja.
Det hände icke så sällan, att det ej blef för domarna<span class="pagenum"><a name="Page_91" id="Page_91">[91]</a></span>
möjligt att få ett utslag, hvari alla ville instämma. Blefvo
tvenne partier inom domstolen lika starka, stannade det dervid,
att hvardera åsigten högtidligen uttalades, på det den,
som fält rätt dom, skulle kunna blifva fri för framtida ansvar.
Men hvilkendera domen var i sjelfva verket den rätta?
Det lemnades oafgjordt och kunde icke förlikning mellankomma,
måste parterna gå bort med oförrättadt ärende.
Detta kunde icke vara förmonligt för rättsskipningens anseende,
för lagens helgd.</p>

<p>Den vise Njål genomdref en ändring uti dessa olyckliga
förhållanden. Yttersta anledningen till hans uppträdande
var, säger sagan, hans afsigt att åt en sin skyddsling förskaffa
ett godord, då det för tillfället icke var möjligt att
få köpa ett gammalt. Njål uttalade åtminstone öppet denna
sin åstundan, men man har fullgiltig anledning till det förmenande,
att han derjemte och icke minst drefs af sin insigt
i det förderfliga uti det gällande skicket och af begär
att förbättra det.</p>

<p>Då det led emot allthinget år 1003, kom på vanligt
sätt den ene efter den andra, för att af Njål få råd, hur
de skulle göra med sina processer. Han gaf dem alla råd,
men med afsigt sådana, att de flesta målen åstadkommo
split bland domarna och kunde icke afgöras. Thinget upplöstes
under allmänt missnöje.</p>

<p>Sedan förberedelse sålunda var gjord, skred Njål till
sjelfva utförandet af sitt anslag. Han infann sig vid 1004
års allthing. Allt gick tyst och stilla, till dess Njål påminde,
att det kunde vara tid att lysa sina stämningar från
lagberget. Då blef det knot och buller. Det ropades allmänt,
att det tjenade till föga att börja rättegång, då man
icke kunde få lagligt slut på den. “Det vore vida bättre
att kräfva ut sin rätt med udd och egg,“ d. v. s. med
svärd och spjut. Njål fästade deras uppmärksamhet derpå,
att en dylik laglöshet icke dugde. I stället föreslog och
genomdref han inrättandet af en ny domstol, som skulle i<span class="pagenum"><a name="Page_92" id="Page_92">[92]</a></span>
förhållande till de förut varande fjerdingsdomstolarne blifva
en högre instans under namn af femtedomen. Dit skulle
alla saker hänskjutas, som icke blifvit förut af domstol lösta,
dit skulle man vända sig med sin klagan, i fall man fann
någon hafva genom sina konstgrepp förhindrat rättvisans gång
eller, som det på Islands lagspråk hette, brutit thingordningen.
Antalet medlemmar i denna domstol skulle blifva
36 &mdash; ett vanligt tal i det Isländska rättegångsväsendet.
Med deras nämnande gick icke alldeles så till som i de
andra domstolarna. I hvar och en af landets fjerdingar upprättades
3 nya godord. De 48 godarne nämnde hvar sin
domare &mdash; Nordlandet lemnade nämligen icke flera än hvar
och en af de andra fjerdingarne, ehuru det egde flera godar &mdash;
men af dessa 48 skulle nödvändigt 12 uteslutas, antingen sex
af hvardera parten eller ock om en part icke ville, alla tolf
af den andra. Det hände en gång att den ena parten icke
brydde sig om att utmönstra de sex; motparten försummade
att utesluta dem och förlorade i följd deraf målet. Det
var, när rättegången fördes mot dem, som vållat Njåls död.</p>

<p>Femtedomens inrättning var ett stort framsteg. De
store i landet, särskildt godarne, som till en början hade
känt sig föga mäktiga gent emot thinget, började småningom
utöfva stort inflytande öfver det. Nu försvagades deras
makt, dels direkt genom de nya godordens upprättande,
dels medelbarligen genom det större skydd, rättsskipningen
fick, då en ny instans bildades.</p>

<p>Det säges, att Njål var “forspárr,“ d. v. s. att han hade en viss
öfvernaturlig förmåga att förutse hvad komma skulle. Onekligen
hade han förmåga att pröfva sin tids art och deraf draga slutsatser
för framtiden. Han skänkte den Isländska republiken genom
femtedomens inrättande förlängd tillvaro. Detta samhälle
störtades just derigenom, att godarne ånyo började kringgå författningen,
i det de skaffade sig större inflytande genom att på
en hand förena flera godord. Så slutar det Isländska statsskickets
historia, som hon började, med bittra, blodiga fejder.</p>

<hr class="chap" />

<p><span class="pagenum"><a name="Page_93" id="Page_93">[93]</a></span></p>

<h2 id="ch6">6.<br />
<span class="smaller">Den hedniske Isländaren i hemmet.</span></h2>

<p>Ulfljots lagredaktion har icke bevarats till våra dagar,
ej heller kunna hans stadganden med någon säkerhet urskiljas
ur den lagbok för den Isländska republiken, som vi
hafva i behåll. Hans stadganden voro hedniska, men sökte
icke dess mindre sätta lagväsendet under det gudomligas
hägn. Eden, som så ofta användes, lydde under hednatiden:
“Så sant mig hjelpe Njärd, Frö och den allsmäktige Ås“,
hvarmed förmodligen menades Thor. Likaledes har man i
behåll det stadgande, med hvilket den äldsta Isländska lagen
inleddes, förbudet att fara till hafs med hufvudskepp,
d. ä. skepp, hvilkas framstam pryddes af ett hufvud, t. ex.
en drakes. Ville man nödvändigt hafva en sådan prydnad
på sin farkost, var man nödsakad att, förrän man fick land
i sigte, aftaga detta hufvud, så att man ej seglade till stranden
med gapande hufvud, hvarigenom landvättarne kunde
skrämmas. En och annan vink om dessa gamla lagar lemna
oss föröfrigt sagorna, men de äro alltför obetydliga för att
förtjena här uppräknas.</p>

<p>Ulfljots lagar, som förmodligen voro af obetydligt omfång,
kräfde tillägg och ändringar, i all synnerhet, då christendomen
år <em class="gesperrt">1000</em> blef antagen till Islands lagliga religion.
Äfven derefter fortfor förökandet, tills år <em class="gesperrt">1117</em> en man vid
namn Bergthor Rafnsson lät på öns alla vårthing föreslå,<span class="pagenum"><a name="Page_94" id="Page_94">[94]</a></span>
att alla de lagstadganden, man hade, skulle samlas och
nedskrifvas, hvilket bifölls och fullbordades på bekostnad af
Bergthors halfbroder Haflide. Af den så uppkomna lagsamlingen
eger man i behåll tvenne något skiljaktiga redaktioner,
som dock äro hvarandra så lika, att man lätteligen
ser, att de äro samma lag, ehuru upptecknad vid tvenne
olika tidpunkter. Denna lag är känd under namnet Grågåsen.
Många äro de upplysningar, som denna lag och
sagorna lemna om Isländarnas lif. Af allt detta vill jag
meddela det allra vigtigaste.</p>

<p>Om det barnet, som i de äldsta tiderna föddes på Island,
hade fadren att fälla dom till lif eller död, han kunde sända ut
sin träl att gräfva ned det, han kunde taga upp det från marken,
der det låg vid hans fötter, ösa det med vatten och
dervid gifva det namn. Det synes dock i allmänhet hafva
väckt ogillande, om en man, helst om han hade någon förmögenhet,
ville undandraga sig omkostnaderna för barnet.
Det ansågs ock som en heder att ha många dugliga barn.
Rut, som hade sexton söner och tio döttrar, kom en gång
under sin ålderdom till thinget med följe af fjorton kraftiga
söner. Sagan säger, att det var något herrligt att se dem.</p>

<p>Till en början hörde barnet modren till och betraktades
i huset som en hedrad invånare, hvars framsteg man
helsade med glädje. Så plägade man, när första tanden
kom, gifva det en gåfva. Sedan uppfostrades sonen vanligen
utom hemmet, hos någon som stod i beroende af fadren
eller ville göra honom en väntjenst. Det är lätt att fatta,
hur denna uppfostran skulle gå till i ett land, der allt berodde
på personlig duglighet, såväl kroppens som andens,
der barnen, utan särskilda lektioner fingo vara vitnen till
dagens bedrifter, onda som goda, och der de tidigt fingo
öfva sig i stridsamma lekar. Man synes i allmänhet icke
få antaga, att modren hade något synnerligen mildrande inflytande
på barnet, ty just qvinnorna visa sig ofta vara de,
som mest fröjdas åt strider och blodsutgjutelser. Det var<span class="pagenum"><a name="Page_95" id="Page_95">[95]</a></span>
ett vaket sinne hos det Isländska barnet och en snabb uppfattningsförmåga.
När Rut Härjulfsson och hans halfbroder
Höskuld vände hem från thinget, der Rut kommit i tvist
med sin svärfader, togo de in öfver natten hos en bekant.
Vädret var ondt och genomvåte behöfde de värme och föda.
På golfvet sprungo trenne barn och lekte. Då sade ena
gossen: “jag är Mård och kräfver dig på din hustrus vägnar.“
Den andre skulle föreställa Rut sjelf och flickan var Unn,
hans förra maka. De framstälde så i sin lek hela tvistens
gång &mdash; de måste nyss förut hafva hört berättelsen derom
&mdash; till de närvarandes stora förlustelse. Höskuld vredgades
och slog till pojken, som börjat leken, men Rut, den förlöjligade,
ropade honom till sig ock gaf honom en guldring.
Så vann han den lillas hjerta.</p>

<p>Tidigt vaknade hogen för färder och äfventyr, tidigt
växte ock krafterna. Vid tolf års ålder ansågs ynglingen
mogen att uppträda med en medborgares rättigheter, han
kunde redan då blifva gode. Han dröjde dock hos fadren,
gick honom tillhands och stod ännu en tid bortåt i stort
beroende af honom. Gunlög Ormstunga ville vid tolf års
ålder fara ut, men fadren vägrade. Han sökte då på eget
bevåg taga af fadren det han behöfde till färden, men förhindrades.
När fadren fann för godt, fick han fara.</p>

<p>Dog fadren, fingo sönerna arfvet, men öfvertogo dermed
äfven omsorgen om modren och systrarna. Mest hade
äldste sonen att säga. Han skulle, om så erfordrades, bortgifta
modren och systrarna. Vid sexton års ålder ansågs
en yngling mogen att sköta sin egendom; dessförinnan var
en slägting förmyndare.</p>

<p>Ynglingen växte upp bland männerna. Tidigt vandes
han vid deras lif; manliga lekar voro mycket omtyckta i
Island. Emellertid började han eller hans vänner tänka på
något passande parti. Bröderne Höskuld och Rut redo en
gång till allthinget. Under vägen yrkade den förre, att
Rut skulle söka sig en maka. Han förklarade sig villig<span class="pagenum"><a name="Page_96" id="Page_96">[96]</a></span>
dertill, men bekände sig alls icke veta, hvart han skulle
vända sig med sitt frieri. Höskuld föreslår då den rika
och lagkloke Mård gigas dotter Unn. Dagen derpå gingo
bröderna tillsammans mellan de thingbesökandes bodar och
kommo derunder förbi Rangå-bornas, utanför hvilken bland
andra qvinnor äfven Unn satt. Höskuld frågade brodren,
hvad honom tycktes om henne; han svarade: “godt; men
icke vet jag, om vi passa tillsammans.“ På aftonen gingo
bröderna &mdash; ty en friare kunde icke gå ensam &mdash; till Mårds
bod, trädde der in och helsade honom. Mård stod upp, tog
Höskuld i handen och satte honom ned vid sin sida. Rut
satt bredvid brodren. De talade mångahanda, tills Höskuld
sade: “jag är kommen att köpslå med dig. Rut vill blifva
din måg och köpa din dotter och jag skall icke spara på
mitt.“ Uttrycken köpa, köpslå, brudköp (liktydigt med
brudlopp, bröllopp) voro den tiden vanliga, ehuru de icke
få tagas fullkomligt efter orden. För öfrigt afsåg köpet
icke brudens person, utan rättigheten att bestämma öfver
henne. Mård svarade: “att du är en stor höfdinge vet jag,
men din broder känner jag icke.“ Höskuld sade: “han
är bättre än jag.“ “Mycken egendom“, sade då Mård,
“torde du få lägga fram med honom, ty han får hela arfvet
efter mig.“ “Jag behöfver ej besinna mig på“, genmälde
bonordsmannen, friarens förespråkare, “hvad jag skall lofva.
Rut skall få Kamnäs och Rutstad och ett köpskepp.“ Då
började Rut: “håll så före, bonde, att min broder månde
hållit fram mig mycket för det jag är honom kär, men om
I viljen öfvertänka saken, då vill jag att I säger vilkoren.“
Mård svarade: “jag har tänkt derpå, hon skall hafva 60
silfverhundraden och derutöfver tredjedelen i din gård och om
I fån arfvingar, skolen I dela jemnt mellan er.“ “Derpå går
jag in“, svarade Rut och togo de så vitnen derpå. De
stodo upp och Mård fästade Rut sin dotter med handslag.
Brölloppet skulle stå hos Mård om ett par veckor. På
hemvägen från thinget mötte Rut en frände, som kom från<span class="pagenum"><a name="Page_97" id="Page_97">[97]</a></span>
Norge, för att säga honom, att hans broder var död och att
han måste vara personligen tillstädes för att utfå arfvet.
Nu uppstod villrådighet, ty brölloppet borde enligt Isländsk
sed hållas inom året efter förlofningen. Rut red till Mård
och fick löfte, att Unn skulle vänta på honom i tre år.
De blefvo sedan gifta och &mdash; som jag redan omnämnt &mdash;
skilda.</p>

<p>Denna fadrens sjelfrådighet öfver dotterns hand och
öde bar ej alltid goda frukter. Det kom efter några års
förlopp en man att fria till Höskulds egen dotter. Det
tillgick på samma sätt och först när friaren ridit bort, fick
Hallgerd höra om öfverenskommelsen. Hon var missnöjd
med partiet och det dröjde ej länge, innan hon vållade sin
makes död. Hon vände derefter hem till fadren och snart
kommer en ny friare. Nu tillfrågades hon om sin vilja och
gifver sitt ja.</p>

<p>Giftermålet firades med ett stort gästabud, som hölls
af brudens fader eller af brudgummen. Hustruns rättigheter
berodde, som nyss antyddes, i viss mon af särskild
öfverenskommelse. Det ansågs bra gjordt, om mannen gaf
henne rätt att råda inomstocks, d. v. s. i huset, öfver allt
som hörde till hushållet. Hon kunde icke <em class="gesperrt">fordra</em> en sådan
rättighet.</p>

<p>Af de anförda exemplen synes det, som om allenast
eller förnämligast en klok beräkning ledde friarens steg.
Det var icke alltid så. Den varma kärleken, hjeltesångerna
skildra, hörde icke till mythen allenast. Sagorna förvara
många prof på en sådan, som det ej är tillfälle här att
omtala. I dem finna vi ock ganska ofta, att hustrun
egde en aktad plats i huset, hur hennes inflytande gälde
mycket, att hon verkligen njöt den rättighet, som ett hennes
namn, eyrarúna, antyder, att i mannens öra hviska
sina hemligheter eller i sitt eget mottaga hans. Hennes
vanliga namn var husfröja. Men å andra sidan, hur<span class="pagenum"><a name="Page_98" id="Page_98">[98]</a></span>
ofta hände det ej, att handen, som var så förtrogen med
svärdet, icke alltid umgicks mildt med hustrun, och hade
hon en gång blifvit misshandlad, låt vara att det var obetydligt
och när hon sjelf hade retat mannen till vrede, då
hände det, att hon ej fick någon ro, förrän hennes hämndbegär
blifvit mättadt med blod. Gick hon icke så långt, skiljde
hon sig kanske från mannen, som hon hatade, hvilket den
tiden var en lätt sak. Hon stälde sig bredvid sängen och
förklarade sig i vitnens närvaro skild; utkommen ur huset,
upprepade hon sin förklaring utanför karldörren (hufvudingången).
Sedan skulle hon från lagberget ytterligare förkunna
sin skiljsmessa.</p>

<p>Förhållandet till trälarna synes icke hafva utmärkt sig
genom någon större grymhet. Ofta omtalas, att en träl
fick friheten för någon större tjenst, han gjort sin herre.
Såväl i Norge som på Island var det åtminstone i senare
tid vanligt, att trälen sattes i tillfälle att genom arbete
för egen räkning förvärfva sig en sparpenning. När han
af denna betalt halfva lösesumman, kunde han med husbondens
tillstånd förklaras af goden från lagberget för frigifven,
sedan han dessförinnan förpligtigat sig att efterlefva
öns lagar. Ville någon äkta en trälqvinna och bjöd för henne
12 öre silfver, var husbonden skyldig att frigifva henne.
Hade en träl blifvit misshandlad och husbonden derför utkräft
böterna, skulle trälen af dessa få en tredjedel. Alla
dessa stadganden finnas i Grågåsen.</p>

<p>Ett Isländskt hushåll kräfde många händer. Den tiden
fans det på ön åkerbruk, som jemte inegornas öfriga skötsel,
kräfde upprepad tillsyn. Af husdjuren var det i synnerhet
tvenne, om hvilka man hade stor omsorg och af hvilka man
äfven hade otrolig nytta, hästen och fåret. Allramest de
senares vård kräfde understundom stor ansträngning. När
det om höstarna blef tid att drifva ned dem från betet bland
fjällen, hade ofta många förirrat sig. På en god och vaksam
herde satte man derföre stort värde.</p>

<p><span class="pagenum"><a name="Page_99" id="Page_99">[99]</a></span></p>

<p>Någon arbetets fördelning i större skala hade naturligtvis
ännu icke kunnat försiggå. Enhvar byggde sig sitt hus,
skaffade sig redskap och vapen. Vadmalen var det vanligaste
tyget och blef på den afsides liggande ön en värdemätare.
Ett visst antal alnar räknades för att gälla lika
med en mark silfver och man talade om en mark, ett öre
o. s. v. vadmal. Vadmal hörde ock till öns utförselartiklar,
vissa slag torde hafva varit fint arbetade och högt värderade.
Då den flera gånger omnämnde Rut Härjulfsson ville gengälda
drottning Gunhild för all den ynnest, hon visat honom,
förärade han henne 120 alnar vadmal och tolf skinn.
Fiske och fogelfänge voro hufvudnäringar på ön. Större
vilddjur funnos der icke. Hvita björnar, som understundom
ditkommo, roade man sig med att tämja och de
åtnjöto af lagen samma skydd som menniskans trotjenare
hunden. Deremot var svårt straff stadgadt för den, som
förde öfver till ön en vanlig brun björn eller en varg
eller räf.</p>

<p>Om äfven i allmänhet enhvar skötte sitt hus med egna
krafter, voro naturligtvis anlagen olika. Det ansågs ock som
en heder att öfvergå andra i handverksskicklighet. Skallegrim
var ryktbar för styrka och driftighet. Skeppssmed
(skeppsbyggare) var han, och det fattades icke drifved, der
han bodde. Sälhundar och fogelägg fångade han i myckenhet
och hvalfiskar voro icke sällsporde vid stranden och då,
innan folket var mycket i trakten, fick enhvar, som kunde,
tillegna sig dem. Hjordar hade han stora och skötte dem
med omsorg. Hus byggde han efter hus, der de syntes
honom behöfliga, ett t. ex. bland fjällen för dem som vaktade
hjordarna, tvenne för att kunna bättre passa på laxfisket. God
jernsmed var han och sysslade om vintrarna ifrigt med att
smälta jern ur myrmalm. Tätt invid sjön byggde han sig
en smedja, der han icke hade långt till skogen. Men han
fann der ingen sten nog slät och hård att duga till städ;
på stranden fans ej annat än sand. En qväll, när de andre<span class="pagenum"><a name="Page_100" id="Page_100">[100]</a></span>
sofvo, rodde han ut på viken i en båt, sänkte ned ankaret
framför stammen, steg ned i vattnet och letade på bottnen
tills han fann en stor sten, som han tog upp och förde
till smedjan. “Ligger stenen,“ heter det i sagan, “ännu der
och mycket slagg derbredvid och ser man på stenen, att
han är hamrad på öfversidan; det är en sten, som bär spår
af vågsqvalp och är så stor, att nu kunna icke fyra män lyfta
honom.“ Mycket folk hade Skallegrim hos sig, ty han ville
drifva smidet med ifver. Omsider började de knota; de
tyckte, att de fingo stiga upp för tidigt om morgnarna.
En annan ryktbar handverkare på Island var Gisle Sursson.
Under sina irrfärder kom han en gång till en afsides liggande
ö, der han en tid bodde i frid och ro, emedan ett rykte
hade spridt sig, att han hade drunknat. Mannen, han då
bodde hos, plägade bygga skepp och Gisle hjelpte honom.
Snart ådrogo sig skeppen, som kommo från ön, mycken uppmärksamhet
och det blef allmänt tal, att ingen annan än
Gisle kunde hafva gjort dem. Då började fienderna åter
komma den olyckliga på spåren. En af de bäst tecknade
charaktererna i Njåls saga, ehuru endast i förbigående införd,
är den ondsinte och öfvermodige Hedin från Öfjärden,
som rider kring om hela Island för att afyttra sitt smide.
I Grågåsen talas om personer, som fara kring och åt andra
smida hus af Österländskt (Norskt) trä eller göra broar i
de vatten, der man tar fisk med nät, eller göra bodar vid
thingsplatsen eller fara omkring och slipa svärd. Lagen
bjuder, att de skulle hafva ett hem till namnet åtminstone,
en nödvändig sak, då man för en stämnings pålysande behöfde
känna motpartens hemort.</p>

<p>Man bytte i denna tid varor mot varor, men man
närmade sig dock myntets tid. På Island myntades aldrig,
men främmande mynt kommo i omlopp. Der och i Norden
i allmänhet var det dock icke så som i våra dagar, att
prägel var nödvändig. Silfret begagnades i hvilken form
som helst till betalningsmedel. Flera sagor och äfven en<span class="pagenum"><a name="Page_101" id="Page_101">[101]</a></span>
från äldre tider bevarad föreskrift i Grågåsen tala om ett
silfverhundrade, d. v. s. en vigtstorhet af silfver, 120 gånger
större än enheten. En qvarlefva från denna tid finner man
ock i det Isländska lagspråket, när det talas om ringar.
När ett dråp var begånget, skulle de böter, som den ena
slägten betalade den andra, lemnas i vissa ringar af bestämd
vigt jemte ett i lagen likaledes faststäldt tillskott. Den
första ringen, vägande 3 mark, gafs af mördarens fader, son
och broder, den andre (20 öre) af hans farfader, sonson,
morfader och dotterson, den tredje (2 mark) af hans farbroder,
brorsson, morbroder och systersson, den fjerde (12
öre) af hans farbroders, fasters, morbroders och mosters söner
till den mördades slägtingar i motsvarande led.</p>

<p>Detta visar, att slägtbandet var rätt starkt på Island.
Månge af utvandrarna voro sinsemellan beslägtade och ju
längre det fortskred med öns bebyggande, desto mer utvidgades
gamla och nya ätter. Äfven om detta band icke
kunde här ligga till grund för utvecklingen af ett nytt
statslif, saknade det icke all betydelse. När en man blifvit
dödad, var förlusten hela slägtens och måste derföre ersättas
av mördarens slägt. Detsamma var orsaken dertill, att ingen
friade ensam, utan hade med sig en bonordsman. Giftermålet
var ett förbund mellan tvenne ätter och friarens ätt
representerades af hans förespråkare. Under sådana förhållanden
måste slägtskapen komma att vålla sorgliga strider.
Hvart dråp kräfde hämnare, men det var icke ovanligt, att
hämnden drabbade flera än den första förbrytaren och så
ropade efter hvar hämndgerning nytt blod på ny hämnd.
Till sist stod af detta ej mer qvar än skyldigheten för
närmaste slägting att väcka ansvarstalan mot dräparen.</p>

<p>För öfrigt voro anledningarne till strid otaliga. Isländarens
sinne var ytterst ömtåligt för allt, som kunde
tydas som en smädelse eller ett hån. Vissa hånande ord
voro belagda med landsflygt, likaså uppresandet af nidstång.
Ja det gick till sist så långt, att i Grågåsen intogs ett<span class="pagenum"><a name="Page_102" id="Page_102">[102]</a></span>
stadgande, hvilket, ifall det ej som ett vitnesbörd om den
ytterliga retligheten och vildheten gjorde ett hemskt intryck,
skulle framkalla oblandadt löje. “En man får om en annan
qväda hvarken tadel eller lof. Öfver en fjerdedels visa må
dock ingen vredgas, om det icke är något lasteligt deri.
Qväder någon flera visor om någon, utan att deri finnes
något försmädligt, blifver han fredlös för alltid. Qväder
han allenast en half visa, men denna innehåller smädelser,
får han ock gå i fredlöshet. Har någon lärt sig hans visa och
läst upp den, en annan till hån, blir det samma straff.
Diktar någon nidsång öfver konungen i Sverige eller i Danmark
eller i Norge, blir han ock fredlös, likaså den som
diktar kärlekssång om en qvinna. Är hon tjugo år eller
mer, får hon sjelf föra sin talan, är hon yngre tillkommer
det förmyndaren.“ När man instämde en dylik sak för
domstol, var det naturligtvis nödigt att uppläsa nidvisan,
men då detta icke alltid kunde smaka klaganden väl, föreskrefs
det i lagen, att en sådan visa aldrig skulle uppläsas
inför rätten mer än en gång, äfven om hon blef föremål
för tvenne åtal. Under sådana förhållanden är det lätt att
förstå, hur kärleks- och nidvisor kunde gifva anledning till
många förvecklingar. Det finnes sagor, som röra sig nästan
uteslutande kring på sådana sätt uppkomna stridigheter.
Att håna en annan synes hafva varit ett älsklingsnöje för
den hårda, inbundna nordbon och torde ännu icke hafva
försvunnit allestädes. I aflägsna skogssocknar i Vermland
kunde åtminstone för 20 år sedan hvar man qväda och
kärare ämne fick han ej än då han kunde smäda sin
granne.</p>

<p>Det är en sida af de gamla Isländingarnas charakter,
som jag icke får lemna oanmärkt, så mycket mindre som
hon står i nära sammanhang med de öfriga dragen, nämligen
den mest fulländade förslagenhet. Detta drag var gemensamt
för Nordbor i allmänhet. Ett exempel för Sverige,
för de flesta välbekant, hafva vi uti lagman Emunds sätt<span class="pagenum"><a name="Page_103" id="Page_103">[103]</a></span>
att för Olof Skötkonung framföra folkets klagan. Mångfaldiga
gånger kom denna förslagenhet, som ofta förvånar genom
sina otaliga utvägar, i tillfälle att uppenbara sig på
Island, särskildt då det gälde att öfverlista en fiende eller
med finter af allahanda slag bringa en rättegång ur rätta
spåret. Så t. ex. hade en man vid namn Bård vändt sig
till Snorre gode, och bedt honom åvägabringa förlikning
mellan Bård och en af hans förnämsta fiender. Snorre kom
om aftonen till samma man och hade Bård förklädd i sitt
följe. Under aftonens lopp bad Snorre värden meddela ett
förlikningsformulär, som han sades känna. Han meddelade
det högtidliga formuläret, der det bland annat heter att
“den som bryter förlikningen skall vara som den jagade
ulf, så vidt omkring som menniskor jaga ulfvar, christne
söka kyrkor, hedningar offra i gudahus, elden bränner, jorden
gror, man nämner moder, skeppet skrider, sköldar blänka,
solen skiner, snön ligger, Lappen far på skidor, furan växer,
falken flyger en vårlång dag med medvind under begge
vingarna, himlen hvälfver sig, jorden bygges, vinden växer,
vattnet flyter till hafvet och män så korn.“ Förlikningsorden
voro så omfattande, att när de voro utsagda och Snorre
yppade för värden, att hans dödsfiende var tillstädes, ansåg
den förolämpade sig så bunden af den ofrivilliga förlikningen,
att allt uppgjordes dem emellan. Med denna listighet
kunde ett vigtigt mål förhalas tid efter annan, från thing
till thing, tills det utföll till förmon för den brytande parten
eller åtminstone icke till förmon för den, som hade
goda anspråk på att få rättvisa sig vederfaren. På det
viset omintetgjordes äfven de ganska goda garantier mot
allsköns förtryck, som Isländarne hade i thingen.</p>

<p>En Isländares lif behöfde icke vara enformigt. Det
dagliga lifvets arbete afbröts ganska ofta af gästabud, af
utfärder, af resenärers ankomst. De ständigt återkommande
thingen verkade väckande och upplifvande genom de vigtiga<span class="pagenum"><a name="Page_104" id="Page_104">[104]</a></span>
saker, som der förehades. Allt medverkade till att hålla
det fria, friska lifvet vid makt.</p>

<p>Ålderns dagar kommo till sist för den, som ej funnit
sin död för något af de många svärd eller yxor, han under
sina dagar sett blänka öfver sitt hufvud. Vanligtvis var
kraften då bruten. Lagen betraktade derföre ock gubben
som barnet. En åttiåring fick icke vitna; gifte han sig
på eget bevåg och fick en son, hade denne allsinga anspråk
på något arf. I äldsta tider offrade man sig, enligt sägnen,
åt Oden, för att undslippa ålderdomens plågor och hjelplöshet.
När man under medeltiden försökte framställa skildringar
ur fädernas lif, fann man ock på att låta de gamla
störta sig utför ättestupor. Den fullkomligt ohistoriska sagan
om Götrek och Rolf talar derom, men i ingen gammal
Isländsk saga har jag sett detta omtalas, ej heller någonsin
sett en hänsyftning deråt. Det är väl sant, att folket i
Sverige flerstädes utvisar s. k. “ättestupor“, men deras tro
om dem kan lika väl vara en frukt af litteraturens inverkan,
som källa till den skriftliga uppgiften. Hvem har icke
hört, att Oden ligger i en af högarna vid gamla Uppsala?
Det är ett senare tiders hugskott, som fått allmän spridning.
På <em class="gesperrt">1600</em>-talet låg Oden begrafven i en hög i närheten
af Sigtuna. Det vore godt, om vi kunde så följa
sägnen om hans begrafning från ställe till ställe, tills vi
fått honom bort ur menniskornas krets till det ställe, der
han verkligen funnits, i Lidskjalf, der Nordbon såg honom
blickande ut öfver himmel och jord.</p>

<p>Att Nordbon icke räddes för döden, hafva vi hört ur
de gamlas egen mun. Han visste, att det fans ett lif
efter döden och han trodde, att det berodde på honom sjelf
att i det lifvet få åtnjuta fortsättning af den ära, han här
förvärfvat.</p>

<p>Med en viss högtidlighet sörjde man för den aflidnas graffärd.
Det synes ej alltid hafva varit sed att föra den döde
ut genom dörren. Man bröt i stället ned en del af väggen<span class="pagenum"><a name="Page_105" id="Page_105">[105]</a></span>
eller öppnade nedtill ett hål och derigenom flyttades liket.
Sedan kunde begrafningen ske på tveggehanda sätt, antingen
genom att bränna den döda eller genom att lägga honom
oskadd ned i jorden; derefter höljde man stenar och jord,
i förra fallet öfver askan, i senare öfver sjelfva liket. Snorre
Sturleson säger, att bränn-åldern gick före den tid, då man
begrof i högar. Graffynden visa, att Svearne hade för sed
att bränna sina lik. Deremot synas Norska fynd tala för
bruket af jordandet under hednatidens senare skeden och vi
få väl dertill föra Snorres utsaga. Om detta begrafningssätt
tala äfven sagorna ofta. Eyrbyggja-Saga omtalar
dock en likbränning, ehuru under egna förhållanden. Då
gräfde man nämligen upp ett för någon tid sedan jordadt
lik i hopp att, när man bränt det, blifva befriad från de
arga spökerier som hemsökte trakten.</p>

<p>En föreställning om den dödes öde, som förekommer
hos många folk och särskildt hos de Germanska stammarna,
är den, att den döde i en farkost ger sig ut på hafvet till
fjerran land. Beówulfsången, som behandlar de Götiska förhållandena
under den tid, då Svearne sökte utvidga sitt
välde mot södern, talar om en dylik utfärd. Hvem minnes
ej att Balders skepp itändes eller hvad Ynglingasagan förtäljer
om sjökonungen Hake, hur han döende for till hafs
med brinnande skepp? Samma föreställning eller åtminstone
en påminnelse derom finna vi på Island, ty Snorre godes
fader begrofs i sitt skepp med en träl liggande i förstammen.
Öd, Kettil plattnäsas dotter, lades ock i ett skepp med
många dyrbarheter. I Sverige har man funnit en krigares
qvarlåtenskap i en högsatt farkost (vid Ultuna) och vi se
skeppsformen i de flerstädes förekommande ovala stensättningarne
med spetsiga stammar.</p>

<p>Sådant var Isländarens enskilda lif. Den som läser
sagorna, finner i dem omklädnaden till det skelett, jag
uppvisat. En frisk, sval luft fläktar oss till mötes ur
dessa sagor, en styrkande luft, sådan som man får andas<span class="pagenum"><a name="Page_106" id="Page_106">[106]</a></span>
bland fjällen. Det fans i det hedniska Norden och på Island
mera än blotta sträfvandet efter en odling; det fans
till och med en helgjuten odling, hvars grunddrag var ett
manligt allvar. Uppfostran stod i öfverensstämmelse med
hela lifvet, qvinnan var hedrad och gömdes ej af svartsjuka
i overksam själsdvala. För att lefva måste man arbeta,
hårdt och ihållande, och hvad blef arbetets lön? Ryktet
begärde de, men hafva derutöfver att fordra vår tacksamhet
för en dryg del af den odling, de förmoner, vi ega.</p>

<p>Ärlighet fordrade de gamle. Stöld ansågs som oärlighet
och straffades mycket hårdt. De straff, som ådömdes
den frie, drabbade vanligen förmögenheten eller friheten.
Den som stal för ½ öres värde blef fredlös. Höll han
stölden hemlig öfver året tilldömdes han honom, från hvilken
han stulit, som slaf. En tjuf, som ertappades på bar gerning,
fick ostraffadt dödas på stället.</p>

<p>Denna fredlöshet var icke något lekverk. Den strängaste
graden var skogsgången. Den dertill dömde fick lemna all
sin egendom och menniskors umgänge. Hans äktenskap
ansågs upplöst. Ingen fick gifva honom föda, ingen fick
hjelpa honom till ett skepp, som kunde föra honom bort.
I ödemarken fick han ströfva kring, flyende för ett fotsteg
eller en skugga, till sist för den sjuknande hjernans inbillningar.
Ingen fick gifva honom skydd, men den som dödade
honom fick belöning. I allmänhet hyste man dock medlidande
med en sådan olycklig och mången tog hjelpsamt
emot honom, under det hans personlige ovänner skoningslöst
förföljde. Det stadgades till sist, att den som kunnat
framsläpa 20 år i ett sådant elände, fick sina medborgerliga
rättigheter åter. Äfven dessförinnan kunde benådning ske,
men endast om alle ledamöterna i lagrättan voro ense; att
de blefvo det, visste man ofta att förebygga. Gisle Sursson
lefde som fredlös i tretton år. Längst af alla lefde
dock Grette Åsmundsson, hvilken efter <em class="gesperrt">aderton</em> års kringirrande,
sjuk och eländig, fäldes af sin fiende. Det lände<span class="pagenum"><a name="Page_107" id="Page_107">[107]</a></span>
dock banemannen till skam. Om Grette har man en hel
saga, en af den Isländska litteraturens mest gripande. Nutidens
Isländare anse den sagan vara af alla den mest Isländska.</p>

<p>Fasorna af ett sådant lif, smärtan öfver skiljsmessan
från hemmet äro så rent menskliga känslor, att enhvar kan,
om än icke fullkomligt fatta dem, dock ana det djupa
lidande, det gräsliga straffet skulle medföra. Hur skulle
en Isländare anse skogsgången, då han ryste för den lindrigare
förvisningen, som dref honom i treårig landsflygt.
Gunnar från Lidarända dömdes till sist dertill. Han fogade
sig efter domen, skaffade sig plats på ett skepp och hade
redan fört ned sina saker. Efter att hafva tagit afsked af
sina vänner, skulle han ned till stranden, men vid det han
passerade förbi sin gård, kom han att se på det gamla
hemmet. Han stannade sin häst och sade: “fager är dalen,
så fager, att han aldrig synts mig lika skön. Gula äro
åkerfälten, gräsmattan nyss afmejad. Jag vill rida hem
och icke fara härifrån.“ &mdash; Han visste dock, att då stod
en säker och snar död honom före.</p>

<hr class="chap" />

<p><span class="pagenum"><a name="Page_108" id="Page_108">[108]</a></span></p>

<h2 id="ch7">7.<br />
<span class="smaller">Lagrättan. Christendomen.</span></h2>

<p>Att vårt land ligger fjerran från vår verldsdels stora
kulturländer, ser man bäst deraf, att christendomen så sent
kom till våra fäder. Det är sant, att Ansgarius vid midten
af det nionde seklet i dessa bygder förkunnade Christi lära,
men hans röst synes nästan hafva förklingat som uti ödemarken.
Först år <em class="gesperrt">1008</em> döptes Sveriges förste christne
konung, men hur länge dröjde det icke sedan, förrän det
Svenska folket var christnadt! Det är förunderligt att se,
hur i detta afseende Island gick före vårt land. Åtta år
före Olof Skötkonungs dop, år 1000, var christendomen antagen
till Islands lagliga religion och då hade christendomen
redan under flera år vunnit anhängare bland folket.
Detta visar bättre än mycket annat, i hvilket nära förhållande
Island stod till ytterverlden och just till vesterns
christnade länder.</p>

<p>Förunderligt nog förekomma christendom och christne
män i allra första gryningen af Islands historia. Någre af
de tidigaste nybyggarna funno före sig på ön män af främmande
härkomst. Desse voro christne och drogo sig undan
för de tillströmmande hedningarna, men lemnade efter sig
Irländska böcker, klockor och krumstafvar. De kallades af
Isländarna Pápar; flera orter uppnämndes efter dem. Föröfrigt
har man en Irländsk berättelse af år <em class="gesperrt">825</em>, hvars författare<span class="pagenum"><a name="Page_109" id="Page_109">[109]</a></span>
trettio år tidigare talat med prester, som varit på
Island eller Thule, hvars naturförhållanden till en del beskrifvas.
Desse christne blefvo således utan allt inflytande
på Isländarna.</p>

<p>Icke så få af de tidigaste invandrarna voro christne redan
före sin inflyttning, några af dem nämligen, som tidigare
uppehållit sig bland de christna i vesterhafvet. Så
mycket bevändt synes det icke varit med deras christendom.
En kom, som varit uppfostrad af S:t Patrik och från honom
medfört en del heliga föremål, för att helga en kyrka
åt S:t Columba. Hans efterkommande kallade sig fortfarande
christne, men det synes som om de sedermera egnat
en mystisk och vidskeplig dyrkan åt det Irländska helgonet,
som de kallade Columkilla. Den ofta omnämnde Helge magre
kom som christen till Öfjärden och kallade stället, der han
bosatte sig, Christvik. Men han var, som berättelsen säger,
mycket blandad i tron. När han skulle begifva sig till sjös
eller företaga något svårare, offrade han alltid till Thor.</p>

<p>Den förste christne lärare, som besökte Island, kom
dit, på inbjudan af en Isländare. En man, som het Thorleif,
hade farit kring i södra länderna och derunder blifvit
omvänd af en Sachsisk biskop vid namn Fredrik. Andre Isländare
hade förut trädt i mer eller mindre nära förhållande
till christendomen. Både Egil och Gisle Sursson hade
låtit korsteckna eller primsigna sig, den förre i England,
den senare i Danmark; med ett dylikt tecknande afsade man
sig fiendskapen till christendomen, utan att antaga honom,
och kunde derefter umgås med både hedningar och christna.
Andre nämnas, som verkligen blefvo döpte. Thorleif synes
hafva blifvit en christen på allvar. Att döma efter hans
saga var han en duglig man, tapper och vis som få och
derjemte i högsta grad godhjertad. Då han nu var döpt,
bad han biskopen följa med sig, för att omvända hans slägt.
Man känner icke någon Fredrik bland Sachsens biskopar för
denna tid, som kunnat vara honom följaktig. Innehade denne<span class="pagenum"><a name="Page_110" id="Page_110">[110]</a></span>
Islands förste missionär verkligen den värdighet, som tillägges
honom, var han troligen en särskildt till hedningarnas
omvändelse invigd biskop. Sådane voro vid denna tid
icke ovanlige.</p>

<p>Det var mycket, som den tiden kunde inverka på de
jemförelsevis ociviliserade folken, som inbjödos till christendomen.
Det är att förmoda, att mången nordbo fann i den
nya läran vissa saker, som påminde om de högsta yttringarna
af hans egen tro, att han i henne fann en förklaring
af det han hade varit van vid. Det ser ut, som hade en
viss anande längtan efter en ny sakernas ordning uppkommit,
ty under det rätt många föraktade gudarna och i stället
höllo sig till sin egen kraft &mdash; sådan var t. ex. redan
Leif, som kom ut med Ingolf, sådan blef ju till sist äfven
Rafnkel Frösgode &mdash; har Island att uppvisa en man sådan
som Thorkel måne, Ingolfs sonson och Islands fjerde lagsagoman,
hvilken, enligt Landnámabokens ord, var den af Islands
hedniska inbyggare, som förde den renaste lefnaden,
en i allo otadelig vandel. När han kände slutet närma sig,
lätt han sig bäras ut i solljuset och anbefalde sig i den
Guds händer, som skapat solen.</p>

<p>Den första tanke, som uppstod hos nordbon &mdash; han
står icke ensam deri &mdash; när han hörde läran om en ny gud,
var den, huruvida den nye var starkare än de gamle.
Derpå berodde ofta den yttre öfvergången till christendomen.
En sådan erfarenhet låg ock till grund för de korståg, som
företogos till hedningarnas omvändelse; desse blefvo, när de
slogos, förvissade om sin vanmäktighet gent emot den nya
guden och tvungos derigenom att foga sig i den nya ordningen.
När grunden på det viset var lagd, berodde fortsättningen
af lärarnas arbete på själarna.</p>

<p>Den katholska gudstjensten med dess ceremonier och
prydnader förfelade icke att göra intryck. Detta allt fästade
de oomvändas nyfikenhet; det berättas om många att
besök i en kyrka bestämde deras öfvergång. Så skedde t. ex.<span class="pagenum"><a name="Page_111" id="Page_111">[111]</a></span>
när biskop Fredrik år 981 hade följt Thorvald vidfarne till
Island och der tagit in i hans fädernehem. Thorvald predikade
för sina fränder och någre blefvo verkligen omvände.
En gång var hans fader vitne till en högtidligt firad gudstjenst.
Klockornas klang, mess-sångerna, de hvita kläderna
och prakten, de flammande vaxlågorna och annat dylikt fästade
hans uppmärksamhet. Han yppade för sonen sina
tankar om de skiljaktiga religionsbruken och uttalade dervid
den charakteristiska anmärkningen: “eder Gud synes
fröjdas åt ljuset, hvilket våra gudar sky.“ Men han var
ännu icke öfvertygad. Han hade en skyddsande, hos hvilken
han plägade hemta råd, och den anden bodde i en sten
bredvid gården. Biskop Fredrik förstörde stenen. Nu läto
Thorvalds föräldrar döpa sig och hela huset, utom brodren
Orm, som först i en senare tid lät sig christnas. De två
missionärerne färdas omkring på Island och deras verk bar
på sina ställen frukt, ibland annat hade en femårig gosse
sjelfmant kommit och begärt dopet, men på allthinget
rönte de bitter motsägelse och på Hägranäs vårthing synas
de hafva blifvit förklarade för fredlöse. Thorvald hade ännu
icke hunnit tillräckligt tämja sitt sinne. När han med
biskopen lemnade ön år <em class="gesperrt">986</em> hade han trenne mord på sitt
samvete. Han vände aldrig åter till Island, som Olof Tryggvasons
saga säger, emedan han befarade, att hans tro ej
skulle kunna öfvervinna hämndkänslan. Han skall omsider
hafva funnit en graf i det inre af Ryssland.</p>

<p>Den under sina ungdomsfärder christnade Olof Tryggvason
arbetade med ifver, ehuru ej alltid visligt, på Norges
fullständiga christnande och han förglömde dervid ej de
Norska kolonierna. Mången Isländare, som kom att gästa
Norge, fick han med vänlighet eller trug att antaga den
nya tron och försökte sedan att få denna med allvar predikad
på sjelfva Island.</p>

<p>Der var tillståndet rätt förunderligt. Biskop Fredrik
och Thorvald hade fått lemna ön, men deras närvaro hade<span class="pagenum"><a name="Page_112" id="Page_112">[112]</a></span>
icke varit utan frukt. Det herrskade i sinnena en allmän
jäsning, en oro, som så ofta föregår en vigtig förändring,
hvars annalkande man liksom känner, utan att förstå det.
Sagorna förtälja, den ena efter den andra, om betecknande
drömmar, om andeuppenbarelser, hur skyddsandarne drogo
bort, och omqvädet till allt, det som stämplade all
oron i tiden, var detta: “en ny tro kommer, mäktigare än
vår gamla.“ Mången eller de fleste torde icke hafva gjort
detta klart för sig, men den som hade någon erfarenhet,
kunde ej undgå att akta uppå tidens tecken. Det berättas,
att en gång föll talet i den visa Njåls närvaro på trosförändringen
i Norge, man hade ock redan hört, att konung
Olof christnat öarna i vestern, och mången menade att det
vore högst illa att öfvergifva sin gamla tro. Då sade Njål:
“mig synes, att den nya tron måtte vara mycket bättre och
den säll, som håller henne väl, och kommer man hit att
förkunna den nya läran, vill jag understödja dem.“ Ofta
gick den vise mannen afsides från andra och man förnam,
hur han mumlade för sig &mdash; det var hos honom en öfvertygelsens
kamp, som icke aflopp utan svårighet, ty hans
själ var djup, hans tycke och tankar mäktiga, men som dock
slutade så, att det goda kom till seger. Det fans ock redan
den tiden på Island christne, som voro den nya trons
anhängare icke allenast till namnet, utan i lefnaden. Så
hände det, att en man kom för att stämma Thorvald christne
för det han vägrat erlägga tempelskatten. När stämningen
var fullbordad, bad Thorvald ovännen och hans följe
dröja qvar, emedan ett oväder nalkades, eller att de åtminstone,
om vädret blef ondt, skulle vända åter. De nödgades
ock att göra detta och han undfägnade dem på det vänligaste
under tvenne dagar. Slutet blef, att hans ovän tog
tillbaka stämningen och blef för all framtid hans vän. Å
andra sidan visade hedningarne i de allra flesta fall fördragsamhet,
så snart man icke genom sin omvändelse störde
de borgerliga förhållandena. Hedningen vet med sig,<span class="pagenum"><a name="Page_113" id="Page_113">[113]</a></span>
att de gudar, han tillbeder, äro endast hans och finner derföre
alls intet underligt deri, att andre hafva andra gudar,
liksom han ej heller med någon nitälskan för sina gudars
talan, för att öfvervinna en annan religion eller draga dess
bekännare öfver till sin.</p>

<p>Svårigheterna för det verksammare uppträdandet, för
att i en hast samla skördar för Christi kyrka, låg deri att
man då icke kunde undgå att stöta hedningarnas intressen.
Det fordrades större vishet än de fleste hade. Den förste,
som konung Olof sände öfver till ön, misslyckades i sitt
förehafvande. Deremot verkade Thångbrand, som år 997
landsteg på Island, afgörande för christendomens spridande,
genom predikan och, om så behöfdes, med svärdet i hand.
Allt för ofta grep han tyvärr till det senare medlet, ty
ehuru i grunden en bra karl, lät han sig af sin vredsinthet
förledas till häftighet, hårdhet och trots. Han dömdes fridlös
för de dråp, han begått, och måste lemna ön år 999.
Vid detta års allthing blef med anledning af den nya läran
rätt stor förvirring. En af öns mest ansedda män, Hjalte
Skäggeson, som antagit christendomen och på allthinget inför
folket kallat Oden och Fröja för hundar, måste ock gå
i landsflykt. Emellertid närmade sig stridigheterna till sitt
slut.</p>

<p>Islands lagar visste icke af någon annan religion än
den gamla hedniska och så länge det så var, förblef christendom
skydds- och rättlös. Han måste under sitt utbredande
allt tydligare framträda såsom fientlig mot det bestående
statsskicket och kunde svårligen, om icke efter lång
tid, blifva lagligen antagen till öns religion.</p>

<p>Att vidtaga dylika förändringar i öns författning tillkom
naturligtvis allthinget och alltsedan Thord Gelles tid
en särskild afdelning deraf den s. k. lagrättan, lagrättningsafdelningen.
I dess händer hvilade högsta ledningen
af landets angelägenheter.</p>

<p><span class="pagenum"><a name="Page_114" id="Page_114">[114]</a></span></p>

<p>Här spelade godarne en ganska vigtig rol. De tolf
godarne från Nordfjerdingen och från hvar och en af de
andra fjerdingarne de nio godarne och trenne af dem utsedda
personer, tillsammans 48, bildade kärnan af Islands
lagstiftande församling. Hvar och en af dessa fyratioåtta
hade att från sitt område välja tvenne bisittare; när lagrättan
skred till verksamhet, voro på platsen uppstälda trenne
rader af bänkar, som tillsammans bildade en halfcirkel.
På den midtersta raden hade de fyratioåtta sina platser;
hvar och en af dem hade sin ena bisittare på bänken framför
sig, den andra på bänken bakom. Ordförande var den
af lagrättan för tre år valde lagsagomannen. Här skulle
alla lagförslag framställas och antagas, så vida alla de fyratioåttas
röster voro derför. Bisittarne hade att råda, icke
att besluta. Här afgjordes alla förslag om benådning &mdash;
annars konungamaktens prerogativ &mdash; men för beviljande af
sådan fordrades äfven enstämmighet. Här afgjordes, hur i
stridiga och vid domstolarna oafgjorda rättegångsfall skulle
dömas; då fordrades naturligtvis icke enstämmighet, ty det
var i detta fall nödigt att få ett bestämdt resultat. Pluralitet
var nog och i händelse af paria vota hade lagsagomannen
utslagsröst. Denne hade utom att vara ordförande
på och ledare af allthinget, skyldigheten att vid de tre allthingen
under hans förvaltningstid uppläsa hela lagen, rättegångsbalken
särskildt vid hvart thing. Denne Islands förste
embetsman fick återväljas &mdash; en Skapte var lagsagoman i 27
år &mdash; men man hade icke att befara något försök af honom
mot öns frihet. Hans myndighet räckte egentligen ej
mer än tvenne veckor hvart år och han kunde afsättas.
Till lön för sin möda hade han om året 240 alnar vadmal
och hälften af alla på allthinget ådömda böter. Farligare
var onekligen det inflytande godarne här hade tillfälle
att utöfva. Också föreslog Njål, som konseqvent vidhöll
sina planer att motstå fåmannaväldets elände, att i stället<span class="pagenum"><a name="Page_115" id="Page_115">[115]</a></span>
för godarna borde andra, välkände och lagkunnige män kunna
utväljas till medlemmar af lagrättan.</p>

<p>På Island fans icke som i Norge <em class="gesperrt">en</em> man, som kunde
genom sin makt, med lock eller öfvervåld, tvinga folket att
antaga christendomen. På Island voro tvenne utvägar möjliga
&mdash; antingen skulle lagförslaget om christendomens antagande
i vederbörlig ordning framställas för och antagas af lagrättan
&mdash; det torde dock dröja innan man var säker om alla
de fyratioåttas röster &mdash; eller ock måste man gripa till
utomordentliga åtgärder. Man gjorde det senare, ehuru,
så vidt möjligt var, med bibehållande af laga former.</p>

<p>Konung Olof vredgades öfver den utgång, Thångbrands
mission hade fått. De hedniske Isländare, som kommo till
Norge, fingo i rikt mått uppbära yttringarna af hans harm.
Han förmådde sin slägting, den nyssnämnda Hjalte och hans
svärfader Gissor hvite att trots den förras fredlöshet vända
åter till Island och der fullborda omvändelseverket, och han
qvarhöll hos sig trenne ansedde hedniska Isländare som
gisslan för de afsända. De kommo till Island den 20 Juni
år 1000 och skyndade, så fort deras ovänners ogenhet
gjorde det möjligt, till det redan församlade allthinget. De
sände bud till fränder och vänner att möta dem och ryckte
sedan i stridsordning in på thingplatsen; det motstånd, man
ämnat göra dem, blef om intet och de nykomne fingo rum
i boden hos en af Njåls vänner. Redan dagen derpå grepo
Gissor och Hjalte verket an utan fruktan. Till en början
sjöng en prest messan och sedan vandrade de upp till lagberget,
presterna i sina skrudar och med tvenne stora träkors.
Det talrikt församlade folket var tyst och den nyligen
till landsflygt dömde Hjalte begynte tala, allvarligt och
bevekande, att de skulle antaga den nya tron. Så lätt gick
det dock icke att få förändringen gjord. Det blef nu det
vildaste buller, bröder och fränder af olika tro förklarade
sig skola för alltid vara skiljda och togo vitnen derpå &mdash; man
ser, hur medvetandet om lagen och dess former var starkt<span class="pagenum"><a name="Page_116" id="Page_116">[116]</a></span>
äfven i det ögonblick, då hela samhället hotades af undergång.
Midt under denna förvirring kommer en gosse springande
och bland mängden spridde sig hastigt det bud, han
medförde, att jordelden, en lavaflod, brutit ut och närmade
sig med sina förödelser till en gård icke långt från thingplatsen.
Då började hedningarnas röster höras, att det ej
var under, om gudarne läte förderf komma öfver ön, vredgade
öfver de hädiska ord, som talats på thinget. Då utropade
Snorre gode, då ännu en hedning: “på hvem tron
I gudarna vredgades, när den lava flöt hvarpå vi nu stå?“
Allthinget hölls, som bekant, på en i urminnes tider
fluten lavaflod. Derpå upplöstes församlingen, hvar och en
gick till sin bod.</p>

<p>Bitterheten försvann icke dermed. Man var betänkt
på att bilda tvenne stater på ön i stället för en. De
christne vände sig till Hall på Sida med begäran, att han
ville skaffa dem lagar; då han sköt uppdraget ifrån sig,
gingo de till den dåvarande lagsagomannen Thorgeir, då
ännu hedning, med samma bön, framhållande derjemte de
vilkor, på hvilka, enligt deras åsigt, en förlikning och
statens räddning var möjlig. Hedningarne åter beslöto att
ifrigt anropa gudarna och för att än kraftigare beveka dem,
offra två män från hvar fjerding, på det de måtte vända
bort från Island den främmande läran. Då ryktet härom
kom till de christna och väckte deras afsky, sammankallade
Gissor och Hjalte de sina och den senare<a name="FNanchor_14" id="FNanchor_14"></a><a href="#Footnote_14" class="fnanchor">[14]</a>, som efter
vanligheten förde ordet, föreslog dem: “vi christne skola
ock bland oss utvälja lika många att gifva och helga dem
åt vår lefvande, sanna och saliga Gud, icke för att störta
dem i döden, utan på det de, som blifva bestämde till
detta segeroffer må i sig döda köttet och alla oordentliga
begär, att de må fly verldens lustar och i stället lefva i
denna verld mildeligen, i tukt och rättfärdighet, offrande<span class="pagenum"><a name="Page_117" id="Page_117">[117]</a></span>
sig vår herra Christus alltframgent till ett heligt offer, på
det de i sin tid må med honom ärfva evigt lif uti himlarnas
rike, att der blifva så mycket saligare, ju mer de här
äro gudfruktiga. Hedningarne utvälja sina sämsta att på
skamligt sätt bringa dem om lifvet; vi vilja bland oss utvälja
de bästa till värdiga offer.“ Hjalte och Gissro erbjödo
sig för sydlandet, Hall på Sida och den förut omnämnde
Thorleif christne för ostlandet, en Lenne och en
Thorvard för nordlandet, men för vestlandet, der hedendomen
ännu var mycket stark, blott en, Gest Uddleifsson.
På förnyad fråga, om ingen annan från de bygderna vore
villig till det äskade offret, framträdde Orm, Thorvald Vidfarnes
broder, som vid fadrens dop ej velat antaga christendomen,
och erbjöd sig, “ehuru“, sade han, “det kan synas
öfvermodigt, då jag ännu ej är mer än korstecknad.“</p>

<p>Lagsagomannen Thorgeir hade icke skjutit ifrån sig
förslaget att bringa ordning och lag under de ändrade förhållandena.
Han gick till sin bod, lade sig der och drog
täcket öfver hufvudet. I tvenne dygn låg han der, utan
att yttra ett ord, försänkt i djupa, forskande, oroliga tankar.
Man ser hur han kände sakens vigt och kämpade sig till
en öfvertygelse.</p>

<p>När han omsider var färdig sammankallade han alla
de thingbesökande till lagberget och sedan det ånyo utbrytande
tumultet stillat sig, framstälde han, under åberopande
af förhållandena i Danmark och Norge, vådorna af
laglösheten och erbjöd sig att framställa en lag, i hvilken
man skulle göra eftergifter å ömse sidor. Allt folket gaf
på förhand sitt bifall tillkänna och då redogjorde Thorgeir
för sitt förslag. En hvar Isländing, gammal och ung, skulle
blifva christen och döpas; alla tempel och gudabilder skulle
förklaras oheliga och nedbrytas; den som i vitnens närvaro
tillbeder beläten förvisas. Men å andra sidan skulle det
stå enhvar fritt att äta hästkött, utsätta sina barn och
offra, blott detta sista skedde i sådan hemlighet, att ingen<span class="pagenum"><a name="Page_118" id="Page_118">[118]</a></span>
blef det varse. Stadgandena voro väl något egna, men så
afgjordt till de christnas förmon att man kan med fullkomlig
rätt säga, att Island blef christet år <em class="gesperrt">1000</em>.</p>

<p>Den nya provins, som så vunnits för den katholska
kyrkan ordnades snart. Gissor hvite, till sist bosatt på
Skålholt, var alltframgent en vän af den nya läran. Sin
son Isleif sände han till Erfurt att undervisas i bokliga
konster och denne betraktades för lärdomens skull med sådan
vördnad af sina landsmän, att de år <em class="gesperrt">1056</em> öfvertalade
honom att låta viga sig till biskop öfver Island. Han lefde
sedan ända till år <em class="gesperrt">1080</em>; vid hans graf stod som tolfårig
yngling Are vise, den förste som upptecknade Islands historia.
En annan i den Isländska litteraturhistorien välbekant prest
Sämund vise lefde ock i de dagarna och kallas han i
Kristnisaga för den bästa klerk, som funnits på Island.
Med hans och lagman Marcus Skäggesons tillhjelp förmådde
Isleifs son och efterträdare i biskopsembetet, Gissor, allt
folket att värdera sin egendom och bestyrka det uppgifna
värdet med ed och sedan erlägga tionde derför. Om den
folkräkning han företog, har jag redan talat. Gissor fredade
landet så väl, att på hans tid var det inga stortvister
mellan höfdingarna och seden att öfverallt bära vapen med
sig aflades ganska allmänt. Flere af öns mest högättade
män voro lärde och vigde till prester, såsom Are och Sämund.
År <em class="gesperrt">1119</em> var allthinget ytterst talrikt besökt, men
af alla der församlade fans det ej mer än en, som hade
stålhufva på hufvudet. Då hade Biskop Gissor varit död
ett år. Det var för öfrigt denne Gissor, som gjorde sin
fädernegård Skålholt till biskopssäte, men derjemte gaf efter
för Nordländingarnas böner, att deras område skulle blifva
ett stift för sig med Holar till medelpunkt. Detta senare
stift, upprättadt år <em class="gesperrt">1105</em>, upphäfdes år <em class="gesperrt">1800</em>, samma år
som allthinget försvann.</p>

<p>Det är naturligt, att christendomen skulle medföra
genomgripande förändringar. Från början inverkade christendomen<span class="pagenum"><a name="Page_119" id="Page_119">[119]</a></span>
på lagstiftningen. Grågåsen är en christen lagbok.
Biskoparne hade säte bland godarna på allthinget och dessa
godar hade ej mer några religiösa förrättningar.</p>

<p>Äfven om icke alla de drag från det förflutna, som
göra taflan mörk, äro utplånade &mdash; särskildt äro berättelserna
om den gröfsta osedlighet sorgligt allmänna &mdash; förnimmer
man dock en stor skiljnad. Det inträder en viss mattighet,
som man lätt spårar i sagorna, icke sällan ett sentimentalt
pjunk, som kan vara ytterst obehagligt. Den på lysande,
fastän ofta hemska bragder rika tiden tager snart slut och
en hvilotid inträder, om hvars tilldragelser icke mycket är
att säga.</p>

<p>Detta var dock ingen dödsslumrens tid. Ett nytt
fält hade öppnat sig för det rastlösa verksamhetsbegäret.
De litterära idrotterna drefvos med förkärlek, hvilkas frukter
jag ofta åberopat och om hvilka jag i det följande får
tala mera.</p>

<p>Icke litet af hednatron bevarades likväl. På Island
likasom hos oss hafva minnena af gudar och gudinnor gömt
sig i dunkla sägner och mystiska bruk. Man anknöt gerna,
så ofta det kunde ske, det gamla vid det nya. Så trodde
man t. ex. att hvar menniska, hvar slägt hade sina skyddsandar,
som under lifvets vexlande förhållande gåfvo skydd
och hjelp. Helgonen, i synnerhet de qvinliga, fingo för
Isländarna helt enkelt betydelsen af dylika följe-andar.</p>

<p>Man eger från öfvergångstiden från det hedniska tänkesättet
till det christna ett litterärt minnesmärke af ganska
stor betydelse, den s. k. Solsången, af hvilken jag vill meddela
några visor. Det är en död fader, som gifver sin
son lärdomar.</p>

<div class="poetry-container">
<div class="poetry">
<div class="stanza">
<div class="verse tb">* * *</div>
</div>
<div class="stanza">
<div class="verse">Derom vill jag tala,</div>
<div class="verse">huru säll jag var</div>
<div class="verse">uti verldens boning</div>
<div class="verse">och än om det andra</div>
<div class="verse">huru nödde menskors söner</div>
<div class="verse">gå till skuggorna.</div>
</div>
<div class="stanza">
<div class="verse tb">* * *</div><span class="pagenum"><a name="Page_120" id="Page_120">[120]</a></span>
</div>
<div class="stanza">
<div class="verse">Jag lutad satt</div>
<div class="verse">länge och nedåt vägde,</div>
<div class="verse">mycket lysten var jag dock att lefva.</div>
<div class="verse">Men Han rådde,</div>
<div class="verse">Han som mäktig var,</div>
<div class="verse">fram skynda den dödsdömdes vägar.</div>
</div>
<div class="stanza">
<div class="verse">Hels kedjor</div>
<div class="verse">hårdeliga slutna</div>
<div class="verse">kommo mig kring mina sidor.</div>
<div class="verse">Dem slita jag ville,</div>
<div class="verse">men de starka voro.</div>
<div class="verse">Lätt är fri att gånga.</div>
</div>
<div class="stanza">
<div class="verse">Ensam jag visste,</div>
<div class="verse">hur i alla lemmar</div>
<div class="verse">smärtan i mig svälde.</div>
<div class="verse">Hels mör</div>
<div class="verse">hemskt mig bödo</div>
<div class="verse">hem till sig hvar afton.</div>
</div>
<div class="stanza">
<div class="verse">Solen såg jag</div>
<div class="verse">sanna dagens stjerna,</div>
<div class="verse">sorgligt uti molnen sjunka,</div>
<div class="verse">men Hels port</div>
<div class="verse">på ett annat håll</div>
<div class="verse">tungt jag hörde tjuta.</div>
</div>
<div class="stanza">
<div class="verse">Solen såg jag</div>
<div class="verse">af blodrunor sluten</div>
<div class="verse">mycket, då jag var ur verlden dragen;</div>
<div class="verse">mäktig syntes han,</div>
<div class="verse">mångalunda,</div>
<div class="verse">mer än han var fordom.</div>
</div>
<div class="stanza">
<div class="verse">Solen såg jag.</div>
<div class="verse">Så mig tycktes</div>
<div class="verse">som jag skådat herrlig Gud.</div>
<div class="verse">Sista gången</div>
<div class="verse">uti tidens verld</div>
<div class="verse">jag för honom ned mig böjde.</div>
</div>
<div class="stanza">
<div class="verse tb">* * *</div>
</div>
<div class="stanza">
<div class="verse">Solen såg jag</div>
<div class="verse">skälfvande på vågen,</div>
<div class="verse">rädslofull och nedböjd,</div>
<div class="verse">ty hjertat mitt</div>
<div class="verse">ganska mycket var</div>
<div class="verse">uti vanmakt sönderbrustet.</div>
</div>
<div class="stanza">
<div class="verse">Solen såg jag</div>
<div class="verse">sällan mera dyster,</div>
<div class="verse">mycket då jag var från verlden dragen.</div>
<div class="verse">Min tunga var</div>
<div class="verse">som vänd i trä,</div>
<div class="verse">som kallnad alltomkring.</div>
</div>
<div class="stanza">
<div class="verse">Solen såg jag</div>
<div class="verse">aldrig sedan</div>
<div class="verse">efter den dystra dagen.</div>
<div class="verse">Ty skyarna lycktes</div>
<div class="verse">för mig samman,</div>
<div class="verse">jag gick bort från qvalen kallad.</div>
</div>
<div class="stanza">
<div class="verse tb">* * *</div>
</div>
<div class="stanza">
<div class="verse">Längre än alla</div>
<div class="verse">var mig den natten,</div>
<div class="verse">då jag stelnad låg å bädden.</div>
<div class="verse">Då besannades</div>
<div class="verse">detta gudaord:</div>
<div class="verse">menskan är af mull.</div>
</div>
<div class="stanza">
<div class="verse">Det ser och dömer</div>
<div class="verse">danande Gud,</div>
<div class="verse">som jord och himmel gjort,</div>
<div class="verse">huru enslige</div>
<div class="verse">månge fara,</div>
<div class="verse">fast från slägt de skiljas.</div>
</div>
<div class="stanza">
<div class="verse">Sina verk</div>
<div class="verse">hvar menska njuter,</div>
<div class="verse">säll är den det goda öfvar.</div>
<div class="verse">Af rikedom</div>
<div class="verse">mig var beskärd</div>
<div class="verse">af sand en bäddad säng.</div>
</div>
</div>
</div>
<p><span class="pagenum"><a name="Page_121" id="Page_121">[121]</a></span></p>
<p>Han vandrar som Dante genom underverldens hemska
boningar och kommer från dem till ljusets.</p>

<div class="poetry-container">
<div class="poetry">
<div class="stanza">
<div class="verse">Män såg jag då,</div>
<div class="verse">som hade mycket</div>
<div class="verse">gifvit efter Herrans lagar,</div>
<div class="verse">rena ljus</div>
<div class="verse">vordo klarliga</div>
<div class="verse">öfver deras hufvud brända.</div>
</div>
<div class="stanza">
<div class="verse">Män såg jag då,</div>
<div class="verse">som med mycken flit</div>
<div class="verse">främjat andras bästa.</div>
<div class="verse">Englar läste</div>
<div class="verse">helga böcker</div>
<div class="verse">öfver deras hufvud.</div>
</div>
<div class="stanza">
<div class="verse">Män såg jag då,</div>
<div class="verse">som hade mycket</div>
<div class="verse">tärt sin kropp med fasta.</div>
<div class="verse">Sig Guds englar</div>
<div class="verse">för dem alla nederböjde;</div>
<div class="verse">det var högsta hugnad.</div>
</div>
<div class="stanza">
<div class="verse">Män såg jag då,</div>
<div class="verse">som sin moder</div>
<div class="verse">mättat hade.</div>
<div class="verse">Deras hvilorum</div>
<div class="verse">uti himlens strålar</div>
<div class="verse">herrligt stälda voro.</div>
</div>
<div class="stanza">
<div class="verse tb">* * *</div>
</div>
<div class="stanza">
<div class="verse">Höga vagnar såg jag</div>
<div class="verse">öfver himlen fara</div>
<div class="verse">och till Gud de hade vägen;</div>
<div class="verse">dem styrde de,</div>
<div class="verse">som utan sak</div>
<div class="verse">mördade voro.</div>
</div>
<div class="stanza">
<div class="verse">Mäktige Fader,</div>
<div class="verse">höge Son,</div>
<div class="verse">helige himlens Ande!</div>
<div class="verse">jag beder dig,</div>
<div class="verse">som allting skapat,</div>
<div class="verse">oss alla ifrån synder skilja.</div>
</div>
<div class="stanza">
<div class="verse tb">* * *</div>
</div>
<div class="stanza">
<div class="verse">Detta qväde,</div>
<div class="verse">som jag lär dig,</div>
<div class="verse">skall för lefvande du sjunga,</div>
<div class="verse">solens sång,</div>
<div class="verse">som i mycket</div>
<div class="verse">minst månd’ diktad synas.</div>
</div>
<div class="stanza">
<div class="verse">Här vi skiljas,</div>
<div class="verse">men månde åter råkas</div>
<div class="verse">på menskors högtidsdag.</div>
<div class="verse">Herre min,</div>
<div class="verse">gif de döda ro,</div>
<div class="verse">tröst åt dem som lefva.</div>
</div>
<div class="stanza">
<div class="verse">Underlig visdom</div>
<div class="verse">var dig i drömmen sjungen,</div>
<div class="verse">men du såg det sanna.</div>
<div class="verse">Ingen man så vis</div>
<div class="verse">är skapad vorden,</div>
<div class="verse">att af solens sång han förr hört orden.</div>
</div>
</div>
</div>

<hr class="chap" />

<p><span class="pagenum"><a name="Page_122" id="Page_122">[122]</a></span></p>

<h2 id="ch8">8.<br />
<span class="smaller">Njål.</span></h2>

<p>Det har kanske synts mången, att jag tecknat den gamla
Isländarens lif med väl mörka färger. Flerfaldiga gånger har
jag framhållit som ett betecknande drag en vildhet af onekligen
svårare art. Men vi äro ingalunda deraf berättigade att
utan betänklighet uttala öfver det forna lifvet och dess företeelser
förkastelsens dom utan förskoning.</p>

<p>Vildheten kan vara af olika slag. Vild är kannibalen,
som frossar af sin fiende, sedan han förut grymt misshandlat
honom. Det finnes folk, som för det närvarande stå så lågt,
att man spårar hos dem till en början föga mer än djurisk
vildhet och djurisk medvetslöshet. Hos dem har vildheten öfvergått
till en andra natur, undertryckt deras öfriga charaktersdrag
och till sist som en kräfta frätt deras inre, så att de
icke kunna stå med någon sjelfständighet inför de ibland dem
uppträdande Europeerna, det går dem, såsom en Ny-Zeländare
klagade: “våra husdjur dö ut och vi sjelfve försvinna.“ Likväl
stå Ny-Zeländarne, såsom deras sägner bevisa, ingalunda
bland de lägsta folken.</p>

<p>Våra fäder togo ej med sjukligt och försvagadt sinne
emot den nya lära, som för dem förkunnades. De dogo ej
bort för beröringen med den Europeiska bildningen, sådan
denna vid pass år 1000 befann sig. Våra fäder voro icke
vildar, men ej heller de halfgudar, som mången så gerna<span class="pagenum"><a name="Page_123" id="Page_123">[123]</a></span>
trott. De voro menniskor med en vidunderlig kraft, som
i brist på harmonisk utbildning af charakteren ofta gjorde
sig gällande framför allt annat. Vi få, vid tanken på denna
deras vildhet, som understundom öfvergick till verklig
råhet och upprörande grymhet, icke förgäta, att de derjemte
egde en yttre odling, som ingalunda är att förakta, ej heller
glömma den förtrolighet, med hvilken de umgingos med sina
gudar, de höga tankar, de heliga sångerna förvara, den
djupa psychologiska blick och det fina doft, som tjusar oss
i Gudruns klagan, den vemodiga, innerligt varma, men manligt
undergifna sorgen i den vilda Egils qväde öfver sonens
död. Dessa drag tillhöra icke ett i barbariets gräsligheter
försjunket folk, utan ett, som <em class="gesperrt">kan</em> räddas, <em class="gesperrt">kan</em> öfvervinna
de onda yttringarna och låta det goda komma till utveckling.
Sådant är för öfrigt sambandet mellan allt här i verlden,
att vilja vi rätt bedöma en tid, få vi icke hålla henne
isolerad för oss, utan vi måste framkalla till vitnen de tidigare
skiftena med deras löften, de efterföljande med de frukter,
de burit. Hvad vitnar Nordens historia, hvad vitnar <em class="gesperrt">vår</em>?
Folket, som sörjande gick vid Magnus Ladulås’ bår, som
efter mångårigt förtryck reste sig under Engelbrekt och lät
sig ledas af Gustaf Vasas herrskarevilja, det folk, som frimodigt
offrade sig för sanningens sak under Gustaf Adolf
och som trofast älskade Carl XII i trots af de olyckor,
han vållade sitt land &mdash; det folket var icke för åttahundra
år sedan endast vildar. Dess forntid <em class="gesperrt">måste</em> kunna för oss
uppvisa herrliga ting, om vi blott våga skjuta undan de
blodfärgade vapnen och gå männen närmare in på lifvet
och lyssna till slagen af deras manliga hjertan, följa gången
af deras dolda tankar.</p>

<p>Med christendomen kom försoningen. De skilda krafterna
bragtes närmare hvarandra och under ömsesidig inverkan
antogo de alltmer billiga proportioner. Vildheten
bröts och storheten kunde uppenbara sig utan afskräckande
skepnad. Dock icke genast, ty det är blott den svage,<span class="pagenum"><a name="Page_124" id="Page_124">[124]</a></span>
som i ett ögonblick skiftar natur. Särskildt på Island hann
icke öfvergångens tid att vika för ett stillare och mer harmoniskt
tillstånd, ty republikens upplösning närmar sig
alltmera och är ungefär 260 år efter christendomens antagande
fullbordad.</p>

<p>Innan vi lemna den bragdrika tid, med hvilken vi hitintills
hufvudsakligen sysselsatt oss, den tid, som skildras
i den egentliga sagolitteraturen och hvars slut inträffar ungefärligen
med år 1030, vilja vi än en gång kasta en
blick på de förhållanden, vi lärt känna. Jag vill anknyta
denna återblick vid minnet af en man, som var en af Islands
ädlaste, den vise Njål, om hvilken jag redan så många
gånger talat. Rika materialier lemnar Njåls saga, den yppersta
af alla Isländska sagor, så väl tänkt och utarbetad,
att hon intager sitt rum vid sidan af alla folks och alla
tiders mer framstående litterära alster. Njåls saga och
Snorres konungasagor visa, hur högt den Isländska litteraturen
hann. Deras nedskrifningstid är ungefär densamma.
Jag kan likväl icke åtaga mig att framställa denna bild
utan skuggor &mdash; sagan påpekar alltför många &mdash; men jag
vill icke mer än nödigt är uppehålla mig vid dem.</p>

<p>Njål är icke ung, då vi först göra hans bekantskap.
Han var rik och ansedd, säger hans saga, och hans yttre
fördelaktigt, men hakan skägglös &mdash; en anledning till många
speord och försmädelser. Lagkunnig var han, så att icke
fans hans like, klok och förutseende. Han gaf helsosamma
råd och var villig till allt godt, saktmodig och storsint;
han löste svårigheterna för hvar man, som kom till honom.
Hans hustru het Bergthora, en duglig qvinna, rask, men
något hård. De hade tillsammans tre söner och tre döttrar.
Sönerne gifte sig, men bodde med hustrurna i föräldrahemmet.</p>

<p>Gunnar på Lidarända var Njåls granne och goda vän.
När Gunnar kom hem ur sina vikingafärder, träffade han
på allthinget Hallgerd, Höskulds dotter, som hade låtit döda<span class="pagenum"><a name="Page_125" id="Page_125">[125]</a></span>
sin första man, med hvilken hon blifvit mot sin egen
vilja gift. Hon var nu enka efter sin andra man. Den
ädle Gunnar friade genast till henne, fick hennes och fadrens
samtycke och reste derpå hem. Han skyndade snart
öfver till Njål och berättade honom allt. Njål tog det
tungt; “af henne vållas,“ sade han, “allt ondt, som kommer
att ske efter hennes hitkomst här i trakten.“ “Aldrig
skall hon göra vår vänskap om intet,“ genmälde Gunnar.
Njål svarade, att det torde komma nära dertill. Emellertid
lofvade han att komma till brölloppet.</p>

<p>Sagorna omtala många vackra exempel på vänskap
man och man emellan under olika tider. Vi finna de första
exemplen redan i hjeltesångerna. Det förbund, som
slöts mellan tvenne vänner, beseglades ofta genom vissa
ceremonier och stäldes dermed under religionens hägn. Förmodligen
hafva alla hört talas om fostbrödralagen, som
voro så vanliga, och de pligter, man genom dem iklädde
sig. Det fans knappt uslare nidingsdåd än att svika sin
fosterbroder, såsom Gjukungarne sveko Sigurd Fafnesbane.
Vida högre var dock Njåls och Gunnars vänskap än den vanliga,
ty hon fortfor trots alla de omständigheter, som annars
så lätt retade en Isländares sinne till vrede och oförsonligt
hämdbegär.</p>

<p>Njåls förutsägelse om Hallgerd visade sig vara fullkomligt
riktig. Hon var verkligen illasinnad. Till en början
sökte hon reta Bergthora, af hvilken hon ansåg sig
hafva blifvit förnärmad. “I ären just ett vackert par,“
sade Hallgerd till henne, “du har en kartnagel på hvar
finger och Njål intet enda skäggstrå.“ “Det är sant,“
svarade Bergthora, “men ingendera af oss gör den andra
förebråelse derför. Thorvald, din man, var icke skägglös
och du vållade likväl hans död.“ Sedermera, då Gunnar
och Njål voro vid allthinget, lät Hallgerd döda den af
karlarna på Njåls gård, som Bergthora satte mest värde
på, och skickade sedan bud derom till mannen. Gunnar<span class="pagenum"><a name="Page_126" id="Page_126">[126]</a></span>
stod upp med de sina gick till Njåls bod och böd vännen
komma ut. Han sade honom då, att hans hustru och hans
rättare hade ihjälslagit Njåls karl. Njål var tyst tills allt var
omtaladt. Sedan sade han: “icke får du låta henne få sin
vilja fram uti allt.“ Gunnar bad honom sjelf döma i saken.
Njål svarade: “svårt torde det blifva dig att böta för alla
Hallgerds upptåg; annorstädes torde du få mer besvär än nu,
då det är allenast vi som hafva del i saken. Jag tänker
dock, att vi torde behöfva påminna oss, att vi hafva talat
godt med hvarandra.“ Han bestämde böterna till 12 öre
silfver och fick det. Men Bergthora var icke nöjd med dessa
böter och nu följde det ena dråpslaget på det andra, skiftevis,
och husfadren betalte hvad hustrun och husfolket gjorde mot
hans önskan. Till sist började Njåls söner deltaga i stridigheterna
och fälde en frände till Gunnar, en dålig karl, som
förut på Hallgerds anstiftan mördat deras uppfostrare. Gunnar
stämde ej heller detta för thinget och tvenne år förgingo,
utan att han nämnde ett ord om saken, tills han en gång kom
till Njål, för att bedja honom om råd, och Njål bragte saken
på tal och bad Gunnar bestämma böternas belopp.</p>

<p>Deras vänskap fortfor allt framgent. Ofta råkade Gunnar,
mer och mindre mot sin vilja, i strid och tvister; hvar
gång gick han till Njål att få råd och goda råd fick han.
Det hände ibland, att Njål sade målet vara högeligen betänkligt,
men han tillade, då Gunnar sade sig icke kunna vara
honom förutan, att deras vänskap skulle vara till dödsdagen.
Gunnar insåg ock, hvad han hade Njål att tacka för, “det
var mer“, sade han, “än han kunde löna.“ Vi måste komma
ihog, att den tiden var en vunnen process nästan så ärobringande
som en seger i vapenstrid och mer än en gång
säger sagan, att Gunnar gick med heder ur tvisten, tills han,
tack vare Njål, blef den mest ansedde man i hela Sydlandet.
Men fröjden öfver anseendet var på Island ofta af kort
varaktighet. Vi hafva redan hört, hur Gunnar blef dömd till
landsflygt och hur han till sist ej kunde förmå sig att lemna<span class="pagenum"><a name="Page_127" id="Page_127">[127]</a></span>
det kära hemmet. Hans ovänner kommo öfver honom en
natt och bröto sig in i huset, men han fälde med sina pilar &mdash;
han var öns ypperste bågskytt &mdash; enhvar, som närmade sig,
tills bågsträngen brast. Han fälde ännu tvenne med sin yxa
och bad Hallgerd taga en eller två af sina flätor och af dem
sno, jemte Gunnars moder, en ny bågsträng. “Beror något
derpå?“ frågade hans maka. &mdash; “Ja, mitt lif, ty har jag bara
bågen, kan ingen komma åt mig.“ “Då är det tid“, svarade
Hallgerd, “att jag tänker på slaget, du gaf mig en gång.
Mig qvittar det lika, om du lefver längre eller kortare.“ &mdash;
“Enhvar har något att skryta öfver“, svarade Gunnar och miste
sitt lif inför Hallgerds ögon.</p>

<p>Hur mycket denna tiden är vår olik, se vi bäst på ett
sådant framstående exempel som Njål. Han egde i fullt mått
den kännedom om lagen och lagsedvänjor, som erfordrades
för den, som ville komma i åtnjutande af hedern att kallas
lagman, han egde derjemte en förvånande skarp blick och en
outgrundlig rådighet för att rädda sina vänner, främja deras
mål och göra motståndarens om intet. Alla de mål, i hvilka
Njål hade någon andel, väckte alltid stort intresse vid thingen.
Ofta var hans förfaringssätt vanskligt, men han hade lagt sina
planer alltför klokt för att de skulle misslyckas. Hans grundsats
var, som han sjelf säger, “med lag skall man land bygga
och det ej med olag öda“, men man ansåg sig förfara fullt
lagligt, om man, för att vinna sina mål, blott icke använde de
medel, som voro formelt lagstridiga. Han ansågs icke af
sina samtida bryta mot sitt valspråk. Ett charakteristiskt
exempel på det anseende och den tillit han åtnjöt, finna vi i
sagan. Der berättas, huru Njåls äldste son Skarpheden och
Gunnars son Högne en afton gingo förbi högen, i hvilken
Gunnar var jordad i sittande ställning. Det var klart månsken.
Då och då for en sky öfver himlen. Högen var öppen,
Gunnar satt i öppningen och såg upp mot månen. Fyra ljus
sågo de brinna i högen, utan att kasta skugga. De sågo att
Gunnar var vid godt mod och hörde honom qväda en visa.<span class="pagenum"><a name="Page_128" id="Page_128">[128]</a></span>
Derefter slöts högen igen. “Skulle du trott detta“, frågade
Skarpheden sin följeslagare, “ifall Njål eller jag berättat det?“
Högne svarade: “Om Njål sagt mig det, skulle jag hafva
trott honom, ty det säges ju, att han aldrig ljuger.“ &mdash; Dylika
underbara företeelser, gengångare m. m. omtalas ofta i sagorna.</p>

<p>Emellertid var Njål trots all sin storhet ett barn af sin
tid. När Gunnar var död och hans söner frågade, om icke
Njål ville väcka ansvarstalan mot dräparna, svarade han, som
sanning var, att det icke gick för sig, emedan en till landsflygt
dömd, som dräptes i hemmet, låg ogild. Men i stället
uppmanade han till att döda någon eller några af mördarna.
Efter den nattliga synen gjorde äfven Skarpheden och Högne
detta. Det är väl vanskligt, när man drager fram en menniskas
handlingar och derjemte pröfvar, hvad hon vunnit och
lidit, att derefter säga att <em class="gesperrt">det</em> var lönen för <em class="gesperrt">den</em> gerningen.
De vägar, på hvilka lönen kommer, äro ofta så fördolda, att
vi dödlige ej skönja dem. Men det förefaller dock som en
tydlig nemesis, när den lagkloke Njål, som trots sin vishet
vill göra sjelfhämnden gällande, till sist omkommer för ett
lika lagstridigt öfvervåld och när derutöfver de, som derför
väckte ansvarstalan, för ett formfels skull icke kunde få
domen fäld af just den domstol, Njål hade inrättat till landets
fromma.</p>

<p>Men jag griper händelserna i förväg. Om Njålssönernas
vikingafärder och deras strider med Håkan jarl i Norge, har
jag redan nämnt. När de kommo hem, sökte de få upprättelse
af Isländaren Thråen, som vållat ofriden med jarlen.
De möttes af honom och hans folk med hån. Det slutades
så, att Thråen fäldes af Skarpheden. Njål betalade de äskade
böterna, men han nöjde sig icke dermed. Han for till en af
sina vänner, hos hvilken Thråens son Höskuld uppfostrades.
Njål ropade gossen till sig, tog en guldring af fingret och
lemnade honom. “Vill du hafva den“, frågade Njål. “Jag
vill“, svarade gossen. “Vet du“, sporde Njål, “hvem som
vållade din faders död?“ “Jag vet att Skarpheden slog honom,<span class="pagenum"><a name="Page_129" id="Page_129">[129]</a></span>
men ock att det icke är skäl att minnas det, då förlikning
är gjord och fulla böter betalade.“ “Svaret“, sade Njål, “är
bättre än frågan. Du månde blifva en god man.“ “Goda
synas mig dina förutsägelser“, svarade Höskuld, “ty jag vet,
att du är förutvetande och ljuger aldrig.“ Då sade Njål:
“jag erbjuder mig att uppfostra dig, om du sjelf vill det.“
Han jakade och följde med Njål till Bergthorshval, der han
hade allt godt. Njåls söner voro hans vänner, de höllo alltid
tillsammans i ord och gerning. Njål visade honom alltjemnt
stor kärlek. I en senare tid friade Njål för honom
till Hildegun, Floses syster, men hon svarade, att hon icke
ville gifta sig med någon, som icke vore gode. Njål begärde
då trenne års uppskof. Under tiden genomdrefs femtedomens
införande och de nya godordens inrättande och då de
senare skulle bestämmas, sade Njål för allt folket: “det är
mången kunnigt, hur det gick mellan mina söner och Thråen
med hans män, att de dråpo honom, men vi förliktes derefter.
Jag har uppfostrat Höskuld och kan åt honom få ett godt
gifte, ifall han hade ett godord, men ingen vill sälja sitt.
Derföre vill jag bedja eder, att I låten mig upptaga ett nytt
på Hvitanäs för Höskulds räkning.“ Alla gåfvo sitt bifall
och Höskuld fick Hildegun.</p>

<p>Emellertid voro de vidtagna förändringarna ingalunda
angenäma för alla. Sommaren år 1009 kom Valgård grå
åter till Island, ännu odöpt. Han hade haft ett godord, men
vid sin utresa öfverlemnat detta åt sonen att förvalta. “Jag
har ridit vida kring om bygden“, sade han vid sin hemkomst,
“och jag tycker mig icke se henne i det gamla skicket.
Kom jag till Hvitanäs och såg der många bodtomter &mdash; det
var Höskulds thingsplats &mdash; men när jag kom till Thingskålathinget
&mdash; Valgårds forna &mdash; såg jag alla bodarna nedbrutna.
Hur hänger det dermed tillsammans?“ Sonen svarar: “här
äro nya godord upptagna och femtedom och hafva flera skiljt
sig från mitt thingslag och förenat sig med Höskulds.“ Man<span class="pagenum"><a name="Page_130" id="Page_130">[130]</a></span>
ser huru de äldre godarne genast och direkt blefvo lidande.
Valgård dog snart, men han lemnade som ett testamente åt
sonen, att han skulle förmå Njåls söner att taga lifvet af
Höskuld.</p>

<p>Derom rör sig återstoden af sagan. Det är hemskt att
följa Mård på alla de krokiga vägar, han vandrar, för att
vinna sitt onda mål. Han listar sig in i båda parternas förtroende,
ehuru Njål var högeligen misslynt deröfver. Länge
stodo de emot hans baktal. Höskuld svarade honom: “du
säger aldrig sådant ondt om Njåls söner, att jag tror det.
Men skulle så blifva, att du har sagt sant och att antingen
jag måste döda dem eller de mig, då vill jag mycket hellre
tåla död af dem än att jag skulle göra dem något men. Du
är så mycket sämre karl, då du sagt mig detta.“ Sammalunda
ville icke Njålssönerne sätta tro till den nedrigas ord,
men till sist gåfvo de honom rum. Det slutades dermed, att
de slogo Höskuld och Mård var sjelf med om dråpet. En
ny tid var kommen. Den fallandes sista ord voro: “Gud
hjelpe mig och förlåte eder.“ Då Njål mottog sorgbudskapet,
sade han: “hellre hade jag velat mista två mina egna söner
än Höskuld“.</p>

<p>Nu samlade sig oväder från flera håll. “Mången har
jag gjort godt“, sade Njål, “men få torde löna mig derför.“
Han ville icke draga sig undan målet, ehuru det egentligen
icke var hans, utan sönernas. Mård, förrädaren, stämde målet
för thinget, men den egentlige hufvudmannen för motståndarna
blef Flose, Höskulds svåger. Med afseende på honom och
hans kommande beteende är det godt att minnas som <em class="gesperrt">en</em>
mildrande omständighet, att han ogerna åtog sig saken.</p>

<p>Nu sammanträder thinget. Flose var der tidigt och månge
hjelpare med honom. Njålssönernas förnämsta stöd var Åsgrim
Ellidarson. De gingo nu ut att bedja höfdingarne om hjelp, att
de icke genast skulle öfverväldigas af öfvermakten. De vände
sig först till Gissor hvite, christendomens befrämjare, Åsgrims<span class="pagenum"><a name="Page_131" id="Page_131">[131]</a></span>
morbroder. Åsgrim frågade om han ville stå dem bi. Han
svarade: “min syster Jorun torde icke önska, att jag undandrager
mig att hjelpa dig. Det lär väl så ske både nu och
oftare, att ett och samma går öfver oss båda.“ Nu gå de
till lagsagomannen Skaptes bod. Han vägrade att hjelpa dem.
Från honom vandrade de till Snorre gode. Han tog väl emot
Åsgrim, men svarade på hans bön, att hans egna mål voro
kinkiga och att han derföre icke ville blanda sig i mål från
andra fjerdingar. Dock lofvade han, att icke understödja deras
ovänner. Skarpheden, Njåls äldste son, väckte öfverallt uppseende.
Så äfven här. Snorre frågar, när de skulle gå ut,
hvem den fjerde i ordningen var, blekhyad och mager, som
smålog så hånfullt och hade yxan på axeln. “Heden heter
jag“, fick han till svar, “men somlige kalla mig Skarpheden.
Vill du mig något mer?“ Snorre sade: “du synes mig vara
en hård och väldig man; dock tror jag, att din mesta lycka
är spild och att du har kort tid att lefva.“ “Väl är det“,
sade Skarpheden, “den skulden skola vi alle gälda. Mer
angeläget är det dock för dig att hämnas din faders död än
att spå mig sådant.“ “Månge hafva sagt mig sådant förut“,
genmälde Snorre, “så att icke är det värdt, att jag vredgas
deröfver.“ Icke heller i Skagfjärdingarnas bod fingo de någon
hjelp. Derifrån gingo de att söka Gudmund den mäktige, den
förnämste mannen i Nordlandet, som aldrig hade mindre än
hundra fria män på sin gård och genom hvarjehanda medel
hade vunnit ett stort inflytande. Han sade om Skarpheden:
“han är sådan, att hellre ville jag hafva honom med mig än
tio andra, men han synes mig icke lyckosam.“ Han lofvade
att icke hålla med deras ovänner, men ville besinna sig, om
han skulle uppträda för dem. På det hela var han dock
vänlig. Derifrån gingo de till Ljusvetningarnas bod, men
deras höfdinge Thorkel, Gudmunds ovän, ville icke hjelpa
dem, emedan det mål, som Gudmund drog sig för, kunde
icke vara godt. Thorkel sporde efter Skarphedens namn icke
just i de hofsammaste ordalag. Skarpheden svarade bland<span class="pagenum"><a name="Page_132" id="Page_132">[132]</a></span>
annat: “icke har jag tuktat min fader och kämpat med honom,
som du med din.“ Öfver detta och annat vredgas Thorkel,
drager svärdet och utbrister: “detta svärd fick jag i Sverige
och drap jag dermed den största kämpe. Når jag dig,
lägger jag det igenom dig.“ Skarpheden tar yxan från
axeln, går fram och säger: “med denna yxa slog jag
Thråen Sigfusson. Åtta man stodo omkring honom och
kunde intet göra mig, aldrig har jag svängt vapen utan
verkan. Välj nu: antingen sticker du svärdet i skidan och
sätter dig ned eller ock har du min yxa i hufvudet på
dig.“ Thorkel satte sig ned utan betänkande. Det hade
aldrig förr händt honom, säger sagan, ej heller hände det
honom mera. Nu gingo de åter till sin egen bod. Åsgrim
sade då till Skarpheden: “mångenstädes har du varit väl
hvass i orden, men Thorkel fick hvad han förtjente.“
Emellertid voro utsigterna föga ljusa. De hade dock på
sin sida en och annan, deribland den ansedda Hjalte.</p>

<p>Målet fick sin laga gång. Parterna uppträdde inför
domstolen. Lagsökanden aflade eden, bragte fram vitnen till
stämningen och kallade qviden fram till dess plats och erbjöd
denna till jäfvande. Då uppträdde en af Njålssönernas
vänner och jäfvade alltsammans, emedan anklagelsen hade
blifvit gjord af en, som varit med om det öfverklagade
brottet. Mårds dubbelhet framlades i dagen och derigenom
var allt, enligt Isländsk lag, gjordt om intet inför den domstolen.
Då uppträder Njål, beder alla dröja qvar och säger:
“Så synes mig, som om detta målet gått om intet och var
det icke mer än likligt, ty af en ond rot är det upprunnet.
Jag vill göra eder alla kunnigt, att jag älskade
Höskuld mer än mina egna söner och när jag sporde hans
död, syntes mina ögons ljufvaste ljus vara utsläckt; jag
hade hellre velat mista alla mina söner.“ Han bad derpå
sina vänner åvägabringa förlikning. Flose gaf till en början
intet bestämdt svar, men måste gifva med sig, då en, en
af hans förnämsta hjelpare, Hall på Sida, påminde honom,<span class="pagenum"><a name="Page_133" id="Page_133">[133]</a></span>
att han en gång räddat Floses son från en säker död och
bad honom derför gifva efter. Nu nämnde båda parterna
män till förlikningsdomstolen. Njåls män voro Åsgrim,
Hjalte, Gissor hvite, Einar Tväråing, Snorre gode och Gudmund
den mäktige.</p>

<p>De tolf domarne trädde samman. Snorre gode bad
dem göra allt, för att få förlikningen till stånd. “Viljen
I göra dem fredlösa?“ frågade Gudmund. “Nej“, säger
Snorre, “det slutar ofta illa och bringar ofrid med sig.“
Han föreslog att i stället skulle betalas så stor mansbot,
att större aldrig blifvit gifven på ön. De gingo in derpå,
men ingen ville nämna summan, förrän lotten tvang Snorre
dertill. Han föreslog sex silfverhundraden, d. v. s. tredubbel
mansbot. De andre instämde, men man yrkade, att böterna
skulle betalas på thinget. Gissor invände, att de troligen
icke hade så mycket silfver med sig. Då svarade Gudmund:
“jag vet hvad Snorre vill, nämligen att vi förlikningsmän
bidraga efter bästa förmåga, då torde ock andra
lägga sitt till.“ De gingo in derpå. Domen förkunnades
från lagberget och förklarades sådan att han icke kunde
brytas. Allt folket var villigt att hjelpa Njål med böternas
betalande. Njåls söner och hans svärson Kåre lemnade ett
silfverhundrade, Njål sjelf ännu ett, thingfolket gaf det
öfriga. Njål tog då en sidenkjortel och ett par stöflor och
lade öfverst på silfverhögen. Flose efterskickades, besåg
silfret och sade det vara väl gifvet, tog så kjorteln och
frågade, hvilken hade lemnat den. Då ingen svarade, yttrade
Flose en förmodan, att han var gifven af den skägglösa
Njål; “ingen kunde se på honom, om han var man eller
qvinna“. Skarpheden svarade: “illa är det att smäda åldrig
man. Att han är en karl, torde du veta, ty de söner,
hans hustru födt honom, hafva icke låtit hans fränder ligga
ohämnade.“ Ordvexlingen slutade dermed, att Flose vägrade
taga mot silfret och sade sig vilja hämnas Höskuld. Då<span class="pagenum"><a name="Page_134" id="Page_134">[134]</a></span>
sade Njål: “nu kommer det fram, som jag längesedan
tänkte, att detta mål faller tungt öfver oss.“</p>

<p>Flose rustar sig och de sina för att anfalla Njål. All den
hjelp han påräknat, fick han dock icke. En Ingjald hade
lofvat honom bistånd, men till honom kom en dag hans
syster Rodny, moder till Njåls oäkta son Höskuld. “Är
det sant“, sporde hon, “att du svurit att dräpa Njål och
hans söner?“ Han medgaf det. “Stor niding är du då“,
sade hon, “då Njål redan trenne gånger räddat dig från
fredlöshet.“ “Mitt lif beror på att jag håller min ed“,
svarade brodren. “Du torde allt få lefva ändå“, invände
systern, “och kallas en bättre man, om du icke sviker den
du mest har skuld till.“ Hon tog då upp ur sin påse en
blodig och söndersliten linnemössa och sade: “denna mössa
bar Höskuld Njålsson, din systerson, då han dödades af
Njåls ovänner. Så mycket sämre synes det mig att hjelpa
dem.“ Ingjald lofvar, att icke uppträda mot Njål, men vägrar
att yppa för honom de sammansvurnas plan. “Då vore
jag hvar mans niding, om jag yppade, hvad andre förtrott
mig, men väl är det karlaktigt, att jag skiljer mig från
de sammansvurna, ehuru jag vet hämnden stunda.“ Rodny
gick ned till Bergthorshval och bad Njål taga sig till vara.</p>

<p>Förebud kommo. En man gick ute en söndagsnatt
nio veckor före vintren. Han hörde ett stort buller. Himmel
och jord bäfvade. I vester såg han en eldfärgad ring
och i ringen en man på en grå häst. Han red fort och
hade i handen en lågande eldbrand och red helt nära honom.
Ryttaren var svart som beck och qvad med hög röst:</p>

<div class="poetry-container">
<div class="poetry">
<div class="stanza">
<div class="verse">Jag rider hästen,</div>
<div class="verse">daggbestänkte,</div>
<div class="verse">med fuktig man,</div>
<div class="verse">ondt vållande.</div>
<div class="verse">Eld är i ändan,</div>
<div class="verse">etter i midten,</div>
<div class="verse">om Floses råd</div>
<div class="verse">är det kaflen far.</div>
</div>
</div>
</div>
<p><span class="pagenum"><a name="Page_135" id="Page_135">[135]</a></span></p>
<p>En natt omringades huset af Flose och hans män år
1011. De tände eld derpå. Njål ropade ut och frågade, om
de ville förlikas med hans söner eller låta någon slippa ut.
Flose ville icke veta af förlikning, men beder qvinnor,
barn och huskarlar gå ut. Njål bad alla, som fingo, begagna
sig af tillåtelsen. Thorhalla, Åsgrims dotter och
Helge Njålssons maka, lofvade att egga fader och bröder
till hämnd, Åstrid, Grim Njålssons hustru, klädde Helge i
qvinnokläder och ledde honom ut med sig. Derute fattade
man dock misstankar till den resliga qvinnan och då Helge
hörde det, kastade han af sig förklädnaden, drog svärdet
men fann snart döden. Flose bad Njål gå ut, “jag vill
icke att du brinner inne.“ “Nej“, svarade Njål, “jag är
en gammal man och föga skicklig att hämnas mina söner.
Jag vill icke lefva med blygsel.“ Flose ropar då till
Bergthora: “gå ut, husfröja, ty jag vill för ingen del, att
du brinner.“ Bergthora svarar: “ung var jag, då jag gafs
åt Njål; jag har lofvat honom, att ett och samma skall
gå öfver oss båda.“ “Hvad skola vi nu göra?“ frågade
Bergthora mannen. “Vi skola lägga oss på vår bädd, jag
har länge väntat efter hvila.“ Då såg Bergthora på sin
lilla dotterson och sade: “dig skall man bära ut, du får
icke innebrännas.“ “Nej, mormor“, svarade gossen, “du har
lofvat mig, att jag aldrig skulle skiljas ifrån dig, så länge
jag ville vara hos dig. Mycket hellre vill jag dö med dig
och Njål än lefva efter er.“ De lade sig i bädden med
gossen emellan sig. De gjorde korstecknet öfver sig och
anbefalde sina själar i Guds hand. Det var de sista ord,
Njål hördes tala.</p>

<p>Det blefve för långt att här meddela mera af den
gripande skildringen, sagan gifver af “Njålsbrännans“ förlopp.
Blott en undkom, Kåre, Njåls måg, för att blifva
svärföräldrarnas, sonens, svågrarnas hämnare. Det blefve för
långt att meddela, hur straffet träffade våldsverkarna. I sin
ålderdom for Flose till Norge. Han var då förlikt med Kåre.<span class="pagenum"><a name="Page_136" id="Page_136">[136]</a></span>
Sent på hösten vände han åter; man afstyrkte hans färd,
ty hans skepp var dåligt. “Det är godt nog“, sade han,
“för en gammal man, som snart skall dö.“ Ingen har sedan
hört något om skeppet eller om Flose.</p>

<hr class="chap" />

<h2 id="ch9">9.<br />
<span class="smaller">Den Isländska republikens slut.</span></h2>

<p>Den tid, till hvilken jag nu öfvergår, ligger utom
sagornas egentliga tidsålder &mdash; denna slutades, som redan
sagdt, år 1030 &mdash;, men jag hade alltför ofullständigt
löst min uppgift, ifall jag icke meddelade det slutliga
resultatet af allt det, jag i det föregående påpekat, frukterna
af Islands samhällsförhållanden. Det finnes en saga, som
behandlar denna slutperiod, den omständliga Sturlungasagan,
så kallad, emedan hon företrädesvis handlar om
Sturlungarnas ätt, den mäktigaste under Islands sista tider.
Vid den märkligaste af denna ätt ville jag nu närmast
anknyta berättelsen, vid Snorre Sturleson.</p>

<p>Den blifvande häfdatecknaren fick en värdig uppfostran.
Hans fader var den mäktigaste mannen i Vestlandet
och låg i ständiga strider. Sällan stod någon med
framgång emot honom. En gång tvangs han dock att
antaga en förlikning, som förestafvades af den ansedde
Jon Loptsson, hvilken, för att gifva förlikningen ökad fasthet,
erbjöd sig att uppfostra Sturles yngsta son Snorre.
Detta skedde år 1081. Snorre var då tre år gammal.</p>

<p><span class="pagenum"><a name="Page_137" id="Page_137">[137]</a></span></p>

<p>Han var nu på rätta stället, för att få en god uppfostran,
så fin och belefvad, som den tiden kunde gifva.
Jon Loptsson var en dotterson till konung Magnus barfot
uti Norge och en sonson till Sämund vise, som ansetts vara
samlaren af nordens guda- och hjeltesånger. Äfven om han
icke var det, hade han och hans ätt stort anseende för
lärdom. Det kunde ock synas bäst för Snorre att gå den
lärda vägen, ty hans moder hade förödt all hans egendom.
Detta hjelptes likväl snart, ty hans äldre bröder, som båda
voro godar, skaffade honom ett rikt gifte. Nu fick han
gård efter gård, godord efter godord. Hans anseende växte
med hvar dag, ty han var vis icke blott i boklig lärdom,
utan äfven i det som hörde till det praktiska lifvet.</p>

<p>Mån om sig var han, att döma efter de drag, sagan
förvarar, och deltog uti de strider, som fördes af öns höfdingar.
De goda tiderna, då man hade lagt bort seden
att bära vapen, voro nu redan förbi. Snorre uppträdde en
gång på thinget, då ett hans mål skulle afgöras, med sex- eller,
enligt några handskrifter, sjuhundra man, af hvilka
åttatio voro helt beväpnade. Men den högtflygande ande,
som bodde i honom, lät honom ej med odeladt nöje och
uteslutande egna sig åt hemmet och dess <em class="gesperrt">jemförelsevis</em>
småaktiga strider. Han fästade sina blickar på utlandet.
Till Håkan Galen, som den tiden utöfvade ett stort inflytande
på ledningen af Norges öden, sände han ett lofqväde
och fick till lön ett svärd, en sköld och en brynja, hvarjemte
jarlen skref till honom och bjöd honom till Norge,
der han skulle än mer hedras. Snorre ämnade lyda uppmaningen,
men jarlen dog, och resan uppsköts. När Snorre
omsider kom till Norge, regerade der konung Håkan Håkansson
och jemte honom Skule jarl. Hos jarlen blef han
väl mottagen och gästade hos honom öfver vintern. Sommaren
derpå for han till Vestergötland för att besöka lagman
Eskil, Birger Jarls broder, och hans husfru Christina,
Håkan Galens enka. Snorre mottogs med största gästfrihet<span class="pagenum"><a name="Page_138" id="Page_138">[138]</a></span>
och fick efter tidens sed ansenliga gåfvor; bland annat
gaf fru Christina honom det märke, som burits framför
Svenska konungen Erik Knutsson, då han i slaget vid Gestilren
fälde sin motståndare konung Sverker unge. Snorre
var då ungefär 40 år. Vi kunna utan svårighet förstå, af
hvilken nytta det skulle vara för den stora häfdetecknaren
att få röra sig i de högre kretsarna af det offentliga lifvet,
som han sedermera så mästerligt skildrat i dess tidigare
företeelser.</p>

<p>Till vintern vände han åter till Skule och var hos
honom i tillfälle att använda sitt inflytande till Islands
förmon. En händelse hade nämligen timat, som sorgligt
tecknar tidens art. En son till Snorres fosterbroder Sämund
hade kommit till Bergen. Borgarne derstädes, som kände
slägtens öfvermod, skämtade med honom om hans kongliga
börd. Isländaren seglar af förtrytelse häröfver, trots vinterstormarna,
till Norska konungen, som då vistades i Throndhjem,
men hans fartyg förliste utanför Stadudden. När underrättelse
härom hinner fadren, skjuter han skulden för alltsammans
på invånarna i Bergen, begifver sig med några
hundra man till en hamnplats på Island, der någre Bergensköpmän
befunno sig och tillegnar sig deras varor, ja icke
blott deras, utan äfven tvenne Hardangerköpmäns. I följd
af detta spildes några menniskolif och Skule jarl beslöt i
sin vrede, att med en flotta begifva sig öfver till Island.
Men Snorre afrådde detta och sade det vara vida lättare
att förmå Isländarna genom ärebetygelser och gåfvor än genom
våld att underkasta sig; “jag och mina bröder,“ tillade
han, “äro näst Sämund de inflytelserikaste på ön;
mängden följer nog oss efter.“</p>

<p>Det var icke första gången Norges beherrskare sökte
lägga under sig Island. Redan Harald Hårfager hade
under landnamstiden velat få ön bragt under sin lydnad
genom den dit utflyttande Une Danske. Islands inbyggare
blefvo vid underrättelsen om dennas planer så förbittrade<span class="pagenum"><a name="Page_139" id="Page_139">[139]</a></span>
att de icke ville gifva honom det han allramest
behöfde, för att kunna lifnära sig i det ännu för honom
främmande landet. Hans beskickning misslyckades fullkomligt
och han sjelf fann snart döden till straff för ett brott,
han föröfvat. Emellertid måste Isländarne på ett sätt eller
annat träda i förbindelse med Norrmännen äfven i rättsligt
afseende. Islands lagbok talade om Norges konung och
denne upptog skatt af skeppen, som foro mellan Island och
Norge. År 1220 talar en Isländare om att lägga sin ö
under Norges krona och denne Isländare är icke en äfventyrare,
utan en af öns mest ansedda män, som redan varit
hedrad med förvaltandet af sitt hemlands högsta embete.</p>

<p>De rådande i Norge sökte allt närmare binda Snorre
vid sina planer. Han utnämndes till konungens munskänk
och till Norsk ländeman, d. v. s. mottog af Norges konung
en förläning. Omsider vände han åter till Island på ett
skepp, som han jemte andra stora gåfvor fått af Skule
jarl. Deremot hade han måst förbinda sig till att sända
öfver sin son, att man skulle hafva honom vid hofvet
som gisslan för fadrens trohet. Alle Isländare voro dock
ännu icke af samma mening, allraminst de som hade på
något sätt förbrutit sig mot Norrmän, ej heller gjorde Snorre
något för att infria sina i Norge gifna löften. Deremot
var han mycket upptagen af egna angelägenheter, låg i
ständiga strider med sina anhöriga och sökte på allt sätt
styrka sin egen makt. Han byggde till och med några
kastaler eller borgar, till värn mot sina fiender. Och under
allt detta skref han på sitt stora historiska verk.</p>

<p>De rådande i Norge sökte då efter andra verktyg och
hade icke svårt att finna villiga. Snorres brorsson och
motståndare Sturle nödgades för de oförrätter, han tillfogat
en af Islands biskopar, begifva sig från ön. Först gästade
han i Norge, der han höll sig till konung Håkan, som nu
var i oenighet med den till hertig upphöjde Skule, besökte
sedan Valdemar Seier i Danmark och for sedan med en<span class="pagenum"><a name="Page_140" id="Page_140">[140]</a></span>
Norsk biskop till Rom, der han för att bota sitt brott fick
vandra barfota mellan alla kyrkorna och dessutom gisslades
framför de flesta hufvudkyrkorna, under de åskådandes stora
ömkan, säger sagan. På återvägen dröjde han hos konung
Håkan i Tönsberg och fick hans stora förtroende.</p>

<p>På det viset styrktes oppositionen mot Snorre, som
knappast hade mod att i skarp strid förfäkta sitt herravälde.
Han fick lemna sin bästa gård och lemnade till
och med ön, för att uppehålla sig en tid hos hertig Skule,
som vid afskedet skall hafva gifvit honom jarlsnamn. Konung
Håkan var hans ovän. År 1238 vände Snorre åter
till Island, ty hans farligaste motståndare, en broder och
dennes son, den nyssnämnde Sturle, voro nu dödade.</p>

<p>Mördarne, Gissor och Kolben, voro Snorres svärsöner.
Det oaktadt eggar Snorre en sin brorsson att utkräfva hämnd
på dem. Men samtidigt får Gissor, som ock var Norsk
jarl, bref från sin frände konung Håkan, der han beder
honom taga Snorre till fånga och sända honom till Norge
eller i nödfall döda honom. Gissor valde det senare och
gjorde första anfallet mot sin svärfader vid allthinget, men
då räddade denne sig in i Thingvallakyrkan. Snorre for
från thinget hem till sin gård, trots försigtiga vänners afrådande.
Han ämnade ej dröja der mer än helt kort. Ett
varningsbref fick han, som kanske hade bestämt honom till
större varsamhet, men det var skrifvet med så invecklade
runor, att ej ens den lärde Snorre kunde tyda dem. Ovännerne
kommo manstarka en natt, då Snorre redan hade
lagt sig. Han skyndar upp och gömmer sig i en källare,
der han snart uppdagades och dräptes. Det skedde år 1241,
natten efter S:t Mauritii dag, den 22 September.</p>

<p>Snorres lefnad ger en fullständig spegelbild af den
tidens lif, enskilda och borgerliga. Han är ingalunda en af
de sämsta och jag vill hoppas att de funnos, som i charakterens
värde öfvergingo honom. Slapphet i sederna, inbördes
oenighet, begär efter hofvens och hofgunstens glans,<span class="pagenum"><a name="Page_141" id="Page_141">[141]</a></span>
ringakt för den frihet, fäderne egt och lemnat till arf åt
kommande slägten, hejdlösa angrepp mot det under det personliga
inflytandet vacklande statssystemet &mdash; sådana äro
den tidens och dess mäns drag. Vi få dervid dock icke
förgäta, att Snorre var en utmärkt häfdatecknare, en af verldens
allrastörsta. Att samla minnena från förgångna tider
var den tiden vanligt.</p>

<p>Hvarföre skulle jag än ytterligare uppehålla er vid
detaljerna från denne den Isländska republikens sista dagar?
De äro icke angenäma. Hufvudsumman måste jag dock
meddela.</p>

<p>Konung Håkan fullföljde sin tidigare politik. Han använde
den ena mot och efter den andra, allt eftersom hans planer
fordrade. Stridigheterna mellan Snorres vänner och hans
mördare fingo härigenom en politisk charakter, ehuru ingen
af de stridande partimännen var hogad att längre rätta sig
efter konungen än detta var förenligt med de egna intressena.
Ej heller tilläto de båda partiernas hufvudmän, att
någon annan uppstod att föra Norska konungens talan. Omsider
slutades det dermed, att Snorres mördare kom till ön
som Norsk jarl och fick öns invånare att rätta sig efter
den nya ordningen, i synnerhet genom att förespegla dem
en del förmoner. Det visade sig likväl inom kort, att
dessa förmoner icke voro gifna af någon annan än Gissor
sjelf. Sändebud från Norge framstälde konungens fordringar
utan afdrag och större delen af öns befolkning underkastade
sig, ehuru icke utan knot, Norges krona med förbehåll att
få behålla egen lag och vissa andra förmoner. Tvenne år
derefter, år 1264, var ön helt och hållen ett Norskt lydland.
Detta styrdes sedermera af en ståthållare med tillhjelp
af först en och sedan tvenne lagsagomän och några
s. k. sysselmän, hvilkas antal efter behof förökades. Med
bibehållande af laga former infördes en mängd förändringar,
femtedomen afskaffades, annat omskapades, en ny lagbok,
affattad efter Norska lagens grundsatser, infördes, men öfverklagades<span class="pagenum"><a name="Page_142" id="Page_142">[142]</a></span>
och ersattes af den s. k. Jonsboken, hvars hufvudsakliga
del blifvit af lagsagomannen Jon utarbetad, mot
slutet af trettonde århundradet.</p>

<p>Med året 1264 slutar Islands historia. Senare tiders
tilldragelser äro ej för historikern af värde. Hade ej öns
vulkaniska natur och nordliga läge så mycket af intresse
att bjuda naturforskaren och vore icke allt vi kunna erhålla
till belysning af sagorna och deras tid af så stor
betydelse, skulle man nästan vara frestad att säga, att
menskligheten i dess helhet hvarken vunne eller förlorade om
ön fins qvar eller försjönke i vågorna.</p>

<p>Så försvann den Isländska republiken ur staternas
antal. Dess upprinnelse var artificiel och dess lifskraft
kunde derföre icke uthärda en täfling med de stater, som
på fullt organiskt sätt utvecklat sig. Hade naturförhållandena
varit bättre, hade ön kunnat förse sina invånare med
allt eller med det förnämsta, de behöfde &mdash; ett af de vilkor,
som framstäldes af Isländarna, då de lade sin ö under
Norskt öfvervälde, var att åtminstone sex skepp skulle
årligen utsändas till deras undsättning &mdash; hade statens lif
sannolikt blifvit förlängdt, lagarna kanske längre bibehållit
sin makt. På längden hade helt visst icke ens blidare
yttre omständigheter kunnat bevara den Isländska staten.</p>

<p>Den försigtighet, som behöfves, när man från de Isländska
förhållandena sluter sig till de öfriga Nordiska, är
särskildt af nöden, när det är fråga om de statsrättsliga
förhållandena. Med afseende på dem torde större skiljaktighet
hafva förefunnits mellan Nordens tre hufvudländer än
man varit villig att antaga, till en del derföre att man
låtit de Isländska förhållandena alltför mycket vara måttstocken.
Den skiljnad, som i politiskt hänseende fans mellan
Island och Norden &mdash; <em class="gesperrt">vi</em> hafve dervid att särskildt tänka
på Sverige &mdash; är af rätt stor vigt, emedan de politiska
förhållandena utöfvat inflytande på folkets charakter och på
hela den följande utvecklingen.</p>

<p><span class="pagenum"><a name="Page_143" id="Page_143">[143]</a></span></p>

<p>I den gamla Nordiska statsförfattningen, Sveriges såväl
som Norges, rådde ett mycket starkt demokratiskt element.
Folket i de olika kretsar, hvari det var fördeladt,
hade stora naturliga rättigheter och förmådde gent emot
sina höfdingar utöfva ett afgörande inflytande på de allmänna
angelägenheterna. Men folket var icke den enda
statsmakten, konungen var den andra.</p>

<p>Konungarne nöjde sig icke alltid med det inflytande,
den makt, de hade; strängt och bestämdt formulerad är för
öfrigt aldrig hos ett naturfolk någondera statsmaktens myndighet
och derigenom är det ganska lätt för ena parten
att öfverskrida det som borde vara eller i den andra partens
ögon är den rätta gränsen. Uti Norge isynnerhet utvidgades
konungamakten betydligt. Och just i opposition
mot denna konungamakt, sådan den handhafdes af Harald
hårfager, företogos utflyttningarna till Island, och samma
tänkesätt, som låg till grund för dessa, bestämde äfven lagstiftningen.
Island blef en republik, behöll blott den ena
af hemlandets statsmakter. Man vann derigenom visserligen
frihet från det öfvervåld, konung Harald ville utöfva,
men man betryggade ingalunda sin framtid, ty svårare faror
hotade från annat håll. Vi hafva sett, huruledes ur den
likartade massan af Isländska bönder uppreste sig den ene
stormannen efter den andra, somlige beklädde med godevärdighet,
andre icke, och vunno understundom ett ganska
stort inflytande. Men det fans intet som gaf <em class="gesperrt">helgd</em> åt
detta <em class="gesperrt">stora</em> inflytande. Alle kunde icke vara nöjde med
detta och så uppreste sig vid sidan af den gamla och mot
denna en ny storhet. Strid och åter strid i oändlighet
blef följden häraf.</p>

<p>I hemlandet funnos fortfarande de båda statsmakterna.
I Sverige hade ingen envåldsherskare uppträdt med en Harald
hårfagers bestämda gry och högtflygande planer. Men
det forna patriarchaliskt enkla och fredliga förhållandet mellan
konung och folk var försvunnet. Vi se det af det märkvärdiga<span class="pagenum"><a name="Page_144" id="Page_144">[144]</a></span>
thinget, der lagman Thorgny uppträdde och förde
folkets talan, kraftfullt, till och med hotande <em class="gesperrt">mot</em> konungen.
Vi se en frukt af skilsmessan deruti, att i hvart
landskap, som den tiden var nästan så godt som en stat,
funnos jemte hvarandra tvenne män, som representerade den
ene konungen, den andre folket, jarlen nämligen och lagmannen.
Man kände tydligt, att hvardera statsmakten behöfdes,
men att maktens omfång måste bestämmas och öfvervakas.</p>

<p>Den inbördes afundsjuka, som på sådant sätt uppstod,
känslan af åtskiljnad, som under dessa förhållanden icke
kunde uteblifva, måste medföra förvecklingar, dessa blefvo
af stor vigt &mdash; ur dem utbildade sig ett nytt statsskick,
under hvars tid Sverige närmare berördes af den anda, som
genomgick den Europeiska medeltiden. Det fans stormän
i Sverige, men desse slöto sig snart till konungen, alldeles
som Islands stormän till sist gjorde. Konungamakten
steg härigenom till en början, men stormännen sörjde snart
för, att icke dess makt blef alltför stor, de gjorde sin så
mycket större.</p>

<p>Det ligger icke inom omfånget för mitt nuvarande
ämne att tala om den så uppvuxna aristokratien, dess charakter
och syften. Hurudana dessa än voro, torde Sverige,
lika litet som andra land i Europa, kunnat komma ifrån att
genomgå sin aristokratiska period. Jag är viss derpå, att under
början af det tidehvarf, med hvilket vi varit sysselsatte,
förorsakade aristokratiens tillväxt och de omständigheter,
som lågo till grund derför, att förhållandena i Sverige voro
något ljusare än på Island.</p>

<p>Misstroendet mot konungarna och den omständigheten,
att stormännen afgjordt stälde sig på deras sida, förlänade
i väsentlig mon en politisk färg åt stridigheterna. Målet
blef derigenom högre, det blef ej lika mycket som på Island
strider för egen och mot en annans mer enskilda vinning.
Det var visserligen långt ifrån, att vårt land under<span class="pagenum"><a name="Page_145" id="Page_145">[145]</a></span>
hedendomens dagar eller under den tid, då den gamla författningen,
om vi frånse de allranödvändigaste ändringarna,
bibehöll sig, d. v. s. intill år 1250, saknade dessa enskilda
fejder, men de politiska torde hafva icke så litet dragit
sinnena ifrån dem och kampen för eller mot en idé torde
icke hafva medfört så mycken och elakartad vildhet, som
den rent sjelfviska striden.</p>

<p>Sturlungatiden, Islands sista, företer den icke angenäma
bilden af ett samhälle som går under. En sådan
tafla saknar aldrig mörka färger. Det oaktadt är detta tidehvarf
den Isländska litteraturens blomstringsålder. Den rika,
herrliga sagolitteraturen visar, att de sorgliga yttre företeelserna
icke voro tecken till ett <em class="gesperrt">fullständigt</em> förfall,
sådant som t. ex. Romarväldets var inemot midten af vår
tideräknings första årtusende. Det är verkligen förunderligt
att se, hur Snorre midt under alla de ofta småaktiga och
vanligen egennyttiga strider, som upptogo hans bästa år,
hann skapa sitt stora historiska verk, hur han hade ro,
icke blott yttre, utan verkligen inre ro att göra deraf mer
än en krönika &mdash; en dylik skrapar man temligen lätt ihop
på lediga stunder &mdash; ett klassiskt mästerverk af första
ordningen, som gifvit hans namn en odödlighet, hvilken hans
tvetydiga politik, hans egennytta och svaghet icke kunna
utplåna. Dessa så himmelsvidt skiljda yttringar af hans
ande gifva honom en gåtlik charakter, som knappast tillfyllest
förklaras med de materialier, vi ega.</p>

<hr class="chap" />

<p><span class="pagenum"><a name="Page_146" id="Page_146">[146]</a></span></p>

<h2 id="ch10">10.<br />
<span class="smaller">Sagorna.</span></h2>

<p>Are vise eller frode var den förste, som skref Islands
historia, tecknande de vigtigaste tilldragelserna på ön. Hans
Islänningabok är ännu i behåll och begynnes så: “Islänningaboken
skref jag först för våra biskopar Thorlak och
Kettil och visade honom för dessa två och för presten
Sämund. Men eftersom de funno för godt att hafva eller
tillöka skref jag detta och tillade det, som sedan vard mig
kunnigt. Om något är orätt, bör man hellre taga det
som befinnes vara sannare.“ Hans bok handlar om de
vigtigaste tilldragelserna på ön, hvilka jag alla, utom en,
i det föregående omnämnt eller antydt &mdash; om landnamsmännen,
lagarnas införande, allthingets sättande, tideräkningen
&mdash; det gjordes år 970 en förändring i det dessförinnan
brukliga sättet att beräkna åren &mdash; om fjerdingsindelningen,
Grönlands bebyggande, christendomens införande,
de utländska biskoparne och de två första infödda, Isleif och
Gissor. Han slutar med året 1120. “Här slutar denna
bok“, heter det. Dock tilläggas sedan tvenne slägttaflor,
den ena för de begge biskoparna, den andra begynner med
Yngve Tyrkjakonung och går genom Ynglingaättens leder
allt längre framåt, flyttar med landnamsmannen Olof feilan
öfver till Island och slutar så: “den trettiosjette mannen är
Gelle, fader till Thorkel, Brand och Thorgils, min fader,<span class="pagenum"><a name="Page_147" id="Page_147">[147]</a></span>
men jag heter Are.“ Vi se häraf, att Are var en högättad
man och att hans arbete författades ungefär 250 år
efter det Island började bebyggas.</p>

<p>Men den Isländska litteraturen sprang icke då upp
som af intet, utan alla förberedelser. Allt menskligt kan
man, med större eller mindre framgång, följa närmare dess
upprinnelser, såvida icke dessa ligga gömda alltför långt in
i den tidigaste fornålderns gråa, färglösa töcken. Under
den hedniska tiden hade gudaläran fått sitt uttryck i
bestämda sånger &mdash; den poetiska formen ligger folken i
deras äldsta tid så nära &mdash; man hade dessutom berättelser
om forntidens tilldragelser i Norden, ehuru af dem icke
mycket äkta bevarats; samtidens och, ju längre den Isländska
historien fortgick, de närmast förgångna slägtenas
bedrifter gåfvo ämnen till många berättelser. En erfaren
man förtäljde för en vän eller för en lyssnande folkskara
de händelser, han upplefvat, och en sådan berättelse, vare
sig man fått den från gerningsmannen sjelf eller från dem,
som på ett eller annat sätt stodo honom nära, fortplantades
sedan från man till man, från slägte till slägte. Särskildt
om visor voro inblandade i berättelsen &mdash; rätt månge af
Isländarna voro skalder &mdash; bevarades allt uti friskare minne.
Man hade visserligen en möjlighet att redan då, när händelserna
timade, genom upptecknande bevara dem åt efterverlden.
Så t. ex. ristade Egil genast med runor sitt
sorgeqväde öfver sonen, men detta var ganska besvärligt,
de rätliniga runorna och de hårda träskifvorna underlättade
icke. Något allmännare upptecknande kom derföre icke i
fråga, förr än med christendomen kommit kännedom om
det i det öfriga Europa vanliga skrifsättet, att med stylus
och bläck rista orden på pergament. Dock var ej heller
detta hvar mans verk. Pergamentet var en dyrbar vara
och det drog icke liten tid att pränta bokstaf efter bokstaf,
rad efter rad. Så länge skrifsättet är sådant, måste
det bidraga till att göra språket stelt. Äfven detta förutan<span class="pagenum"><a name="Page_148" id="Page_148">[148]</a></span>
tänker ett folk, som nyss blifvit författande, mest uti korta
afbrutna meningar. Ledigheten i stil i det senare ordets
dubbelbemärkelse inträder först senare. Det är derföre helt
naturligt, att det dröjde så länge innan Island fick en verklig
d. v. s. skrifven litteratur. Ej heller kunna vi vänta,
att nya fynd skola uppenbara en tidigare begynnelse. Hela
forntiden är ense derom, att Ares bok är den första. Uti
inledningen till en utförligare redaktion af Olof den heliges
saga heter det: “Det dröjde mer än 200 år, efter storhundrade
räknade“, d. v. s. mer än 240 år, “efter Islands
bebyggande, innan folket der började skrifva sagor.“</p>

<p>Men när början var gjord, synes begäret att fortsätta
hafva varit synnerligen stort. Den ena sagan upptecknades
efter den andra, någon gång gällande hela landet, vanligen
en enskild slägt eller en viss trakts invånare, till sist skref
man äfven främmande länders historia. Af hvem det gjordes,
vet man i allmänhet icke och man torde göra bättre uti
att uppgifva de så vanliga försöken att tillerkänna en saga
åt en viss författare. Dessa försök frambringa oftast ej
mer än lösa hugskott. Understundom hade nedskrifvaren
icke mycken möda af sitt företag, nämligen då han hade
till grundämne för berättelsen en mängd visor, i hvilket
fall han oftast ej behöfde göra mer än att på prosa återgifva
deras innehåll samt i korthet förtälja anledningen till
dem och de följder, som de möjligen framkallat. I andra
tillfällen åter, äfven om det förnämsta af sagan var genom
traditionen bevaradt, berodde mycket på nedskrifvarens personlighet
&mdash; det blef då ett verkligt författarearbete.</p>

<p>Jemför man Ares historia och t. ex. Njåls-sagan, finner
man hos dessa båda arbeten ett ganska skiljaktigt författarskap.
Ares arbete är chrönikeartadt, stelt och styft, det
förråder, att man den tiden icke var van vid språkets behandling.
Njåls-sagan deremot förråder ett stort mästareskap
öfver språket och en själsbildning, som icke nöjer och
icke behöfver nöja sig med chrönikeskrifvarens torra upprepande<span class="pagenum"><a name="Page_149" id="Page_149">[149]</a></span>
&mdash; hon är ett konstverk! Vi kunna vara förvissade
derom, att denna skiljaktighet antyder en betydligt
olika nedskrifningstid, så mycket hellre, som den svagare
författaren Are, enligt alla vederhäftiga vitnens intyg, stod
på höjden af sin tids bildning. När inföll denna den Isländska
litteraturens blomstringstid? Hvilka af sagorna
antyda fortskridandet mot höjdpunkten, hvilka åter beteckna
sjunkandet?</p>

<p>När man i Sverige började under 1600-talet med
berömlig ifver studera den Isländska litteraturen, samlade
manuskripter och sörjde för deras offentliggörande, råkade
man rätt illa ut med sitt val. Jag vågar icke afgöra
huruvida man tagit tillräcklig kännedom om sagornas art
i allmänhet och derefter gjorde sitt val, eller om det var
en s. k. händelse, som gjorde att Verelius, Rudbeck, deras
vänner och själsfränder fingo i händerna de mest vidunderliga,
de mest otillförlitliga af alla sagorna, Götreks och
Rolfs, Hervars, Herröds och Boses, Arvar-Odds o. d. &mdash;
idel sagor, som vi med den kännedom, vi på andra håll
vunnit om det forntida lifvet i Norden och våra äldsta
historiska förhållanden, finna vara verk från en jemförelsevis
ung tid, då man hvarken rätt förstod eller rätt mindes
forntiden. Så mycket större fröjd fick man af dessa sagor,
som de hafva mycket att bestyra med Sverige, under det
de äkta Isländska sagorna icke annat än i förbigående beröra
våra fäders land. Ja, man var så nöjd med dessa sagor
att man under samma sjuttonde århundrade till och
med tillverkade en Isländsk saga i samma stil.</p>

<p>Dessa ohistoriska, mythiska eller fornålderssagor författades,
har man funnit, i synnerhet på 1300-talet. Ju
mer tiden skred, dess mer tilltog smaken för dylik torftig
läsning. Från 1400-talet har man en synnerligen stor
mängd riddaresagor och legender, svaga och pjunkiga, under
det manuskripter af de gamla sagorna äro från samma
tid högst få. Under början af 1500-talet inskränkte man<span class="pagenum"><a name="Page_150" id="Page_150">[150]</a></span>
den litterära alstringen nästan uteslutande till förfärdigande
af religiösa sånger och rimmade omarbetningar af riddaresagorna.
Vid århundradets midt infördes reformationen på
ön och med den en helt ny litteratur. Man glömde då så
fullkomligt de Isländska sagorna och de minnen de förvara,
att den man, som återupplifvade bekantskapen med Islands
forntid &mdash; han hette Arngrim Jonsson och dog år 1648 &mdash;
aldrig såg Ares bok, aldrig hörde talas om Snorre Sturlesons
och hans mäktiga fränders saga.</p>

<p>Före allt detta måste således affattandet af de äkta,
gamla Isländska sagorna ligga. När öns litteratur stod
högst, är lätt att säga, ty intet af dess alster öfverträffar
Snorre Sturlesons konungasagor. Snorre dog 1241 och
man har skäl att tro, att hans sagor författades något efter
år 1220. Till den och till den närmaste tiden, intill år
1260 ungefär, har man att föra nedskrifvandet af de yppersta
sagorna. Denna skiljaktighet inom Sturlungatiden mellan
det politiska virrvarret och uselheten och å den andra sidan
den litterära odlingens rika, herrliga blomstring är ett i alla
afseenden märkligt factum. Kontrasten förlorar visserligen i
skärpa, om man, som mången gjort, låter dem, som fästade
sagorna på pergamentet, vara föga mer än skrifvare och ingalunda
värda den glans, ett sådant författareskap skulle gifva;
man har till och med sagt något sådant om Snorre Sturleson.
Men dels var redan den kärleksfulla tanken på det förflutna
ett vackert drag, dels är det icke tänkbart att den mundliga
traditionen skulle åt nedskrifvaren öfverlemna sådana mästerverk,
som flera af sagorna äro.</p>

<p>Huru väl är t. ex. Njåls-sagan uppstäld! Uti inledningskapitlet
införes hos oss den lagkloke Mård giga och
derefter bröderna Höskuld och Rut. Vi inbjudas till ett
gästabud hos Höskuld. Hallgerd, då en liten flicka, springer
på golfvet och leker. Fadren ropar henne till sig,
kysser henne och frågar sedan brodren, om hon icke syntes
honom fager. “Jo alltför mycket“, svarade den vise Rut,<span class="pagenum"><a name="Page_151" id="Page_151">[151]</a></span>
“men jag vet icke, hvarifrån tjufögon kommit i vår slägt.“
Man förgäter icke så lätt dessa ord, när man finner, hur
Hallgerd vållar sina mäns död, stridigheterna med Njåls
hustru och söner, dessas sorgliga dåd och till sist Njåls
innebrännande. Ett är det att framställa händelserna sådana,
som de tilldragit sig, och är detta troget gjordt,
kan åtminstone efterverlden utfinna de ledande krafterna
och fälla en rätt dom. Ett annat är det, när man, utan
att i minsta mon bryta mot sanningens kraf, särskildt framhåller
de betecknande omständigheterna, utpekar det som
verkar genom tiderna. Den det gör &mdash; i fall han gör
det väl &mdash; visar sig vara en herre öfver den tid, han
skildrar, visar sig ega förfarenhet af ett menniskohjerta och
dess art, vara vuxen att urskilja orsak och verkan. Sådan
är Njåls-sagan, att man icke kan antaga annat än att bakom
henne står en <em class="gesperrt">författare</em> i ordets fulla bemärkelse.
Hvad hette han? Det är sant, det vet man icke. Men
detta visar, att litterära förtjenster och den sinnets adel,
som förutsättes, om denna förtjenst är sann, icke voro så
sällsporda på Island, att deras innehafvare utbasunades af
ryktet till verldens fyra hörn.</p>

<p>När man har Snorres konungasagor eller Heimskringla
och Njåls-sagan till utgångspunkt, är det icke synnerligen
svårt att bestämma, hvilka andra sagor höra till samma
period. Man kan dervid låta sig med temligen stor säkerhet
bestämmas af sagornas egen charakter, ledigheten i
språket, det storartade och gedigna i skildringarna af lifvet,
det enkla, friska, hårda lifvet i all dess ursprunglighet.
Sådan är t. ex. en annan af de sagor, åt hvilka vi
egnat större uppmärksamhet, sagan om Egil Skallegrimson.</p>

<p>Att afgöra, hvilka sagor höra till äldre eller yngre
skiften, är i allmänhet icke lätt. Det är tydligt att
den fortskridande utvecklingen i dess lägre stadier och
sjunkandet från den en gång hunna höjdpunkten böra kunna
vara hvarandra temligen lika. Då beror det blott derpå,<span class="pagenum"><a name="Page_152" id="Page_152">[152]</a></span>
om man kan skilja de ofullkomligheter, som vållas af
ännu icke öfvervunna svårigheter, från de brister, i hvilka
man spårar en slappad förmåga. I vissa fall är det möjligt
att utan andra hjelpmedel endast från de inre vitnesbörden
sluta till den tidigare och senare åldern. Sålunda
ser man lätt att t. ex. Vatnsdæla-Saga, hvilken jag förut
omnämnt, är från en tid, som är yngre än den Isländska
litteraturens guldålder. De understundom svaga, vidtsväfvande
teckningarne, striden med röfvaren, som ensam slagit
sig ned i skogarna mellan Norge och Sverige och gör allmänna
farleden osäker och som till på köpet säger, att det
var sed för mäktiga mäns söner, att så samla sig rikedom,
ehuru han på samma gång medger att hans yrke icke var
godt &mdash; detta allt och mycket mer förråder en stark frändskap
till de under 1300-talet så mycket omtyckta vidunderliga
röfvarehistorierna; ja sjelfva ordet röfvare, som förekommer
i sagan, är af yngre ursprung än den klassiska Isländskan.</p>

<p>Att <em class="gesperrt">endast</em> efter inre grunder afgöra frågan om en
sagas ålder, är naturligtvis icke alltid möjligt. Närmast
till hands, om vi vilja tänka på de yttre vitnesbörden, synes
det väl ligga att låta handskriften bestämma åldern, men
då man ingalunda vet, huruvida det äldsta manuskript, man
nu <em class="gesperrt">eger</em>, verkligen är det ursprungliga eller en afskrift, mer
eller mindre ung, får man på detta sätt ej veta mer än
den ena tidsgränsen, den nämligen, <em class="gesperrt">efter</em> hvilken sagan
icke kan vara författad. Bestämdare vinkar får man, när
sagoförfattaren antyder eller åberopar sin tids förhållanden,
såsom när det i en saga talas om de vid nedskrifningstiden
öfliga thingförhållandena och dessa uppenbarligen äro
den Isländska republikens &mdash; sagan är således i det fallet
skrifven före år 1262 &mdash; eller när det i sagan om den
fredlösa Grette heter, att ett spjut, hvarom sagan talar,
hittades i en mosse under lagsagomannen Sturle Thordssons
senaste dagar, och man vet att denne, en af Islands märkligare<span class="pagenum"><a name="Page_153" id="Page_153">[153]</a></span>
och för dess litteratur vigtigaste män afled år 1284,
är dermed den sagans ålder ganska nära bestämd. Men
äfven härvid måste man iakttaga stor försigtighet, förr än
man fäller sitt domslut, i synnerhet om en dylik tidsbestämning
står utan närmare sammanhang med den föregående
eller efterföljande berättelsen, ty det har visat sig, att mången
gång plägade man i kanten af ett manuskript inskrifva
dylika förklarande tillägg eller anmärkningar, hvilka derefter
af en senare afskrifvare blifvit inryckta i sjelfva texten.
Understundom kan man vid behandlingen af denna fråga få
någon hjelp deraf, att en saga citerar en annan. Det är
likväl möjligt, att ett sådant citat icke afser just den skrifna
redaktion, som vi hafva i behåll, utan måhända en äldre, ja
kanske till och med endast den mundliga sagan.</p>

<p>Jag ämnar icke gå vidlyftigare in härpå. Det är tillräckligt
att hafva påpekat hjelpmedlen och svårigheterna.
Islands litteratur har ännu icke fått sin historia fullständigt
och väl skrifven. Det förnämsta arbetet är ännu Dansken
P. E. Müllers från början af detta århundradet, hvarjemte
Dansken N. M. Petersen m. fl. gifvit goda bidrag. Det
har icke förr än under den senaste tiden blifvit möjligt att
skrifva en dylik historia. Sålänge man såg sig för kännedomen
om Nordens forntid nästan uteslutande hänvisad till
de Isländska sagorna, kunde man icke gent emot dem intaga
en ställning nog sjelfständig, för att kunna fördomsfritt
pröfva dem. Nu har man genom resultaterna af fornsaksstudiet
fått en icke obetydlig kännedom om vår forntid,
oberoende af Isländarnas sagor, hvarjemte pröfvoförmågan
skärpes, ju mer hon användes, så att nu bör denna kännbara
lucka kunna fyllas.</p>

<p>Hon är så mycket känbarare, denna lucka, som den
Isländska litteraturen är en af den menskliga bildningens
märkligaste och vackraste företeelser. Jag vill nu till sist
fästa uppmärksamheten derpå. Derigenom sprides ljus öfver<span class="pagenum"><a name="Page_154" id="Page_154">[154]</a></span>
Nordbons charakter och ett ljus, som icke är mer än
rättvist.</p>

<p>När Nordens folk träda fullt inom historiens område,
hafva de beslägtade folken i södern redan hunnit långt uti
utveckling. Under det den klassiska Romerska verlden med
hvar dag vitnade tydligare om det kring sig gripande förderfvet,
kommo Germanerne att aflösa de gamla folken såsom
bärare af den menskliga odlingens högsta utveckling,
de kommo icke på en gång, utan småningom, som våg efter
våg slår upp emot stranden, de trädde icke alla lika
nära, utan stodo i närmare eller fjermare beröring med de
fordom verldsbeherrskande Romarna. De förstkommande,
Gotarne, trädde Romarväsendet för nära, de uppgåfvo till
sist sin nationalitet och äro försvunna ur de lefvande folkens
krets. Andra visste att bättre bevara sin sjelfständighet,
under det de på större afstånd upptogo det döende
Romarrikets arf åt efterträdarna; de lyckades derigenom
lägga grunden till en ny tid. Detta gäller förnämligast
Frankerna, som med sig förenade de kringboende frändefolken
och meddelade dem den nya bildningen. Tvenne
Frankiska riken hade blomstrat och sjunkit, Merovingernas
och Carolingernas, ett Tyskt rike, Ottonernas, hade derefter
blifvit verldsvälde och anknutit nya förbindelser med den
gamla tiden, genom träget studium af dess litterära skatter,
derefter hade åter en förfallets tid inträdt vid det första
christna årtusendets slut och ur den bittra nöd, som
då hemsökte folken, hade själarne närmare slutit sig till
religionen och Roms kyrka fick trycka prägeln på allt.
Den religiösa hänförelsen gaf färg och namn åt den underbara
korstågsperioden, då de otaliga äfventyren, den vidgade
verldskunskapen, beröringen med östern i sammanhang
med den tidigare, på klassisk grund uppvuxna odlingen
framkallade en rik blomstring inom det litterära området.
Och korstågsperioden närmade sig redan mot sitt slut, då
den Isländska litteraturen nådde sin blomstringsålder.</p>

<p><span class="pagenum"><a name="Page_155" id="Page_155">[155]</a></span></p>

<p>Vill man tala om samtidighet och på grund deraf
anställa jemförelse, behöfver man icke hålla sig strängt efter
årtalen. Den gradvisa utveckling, som jag nyss påpekat,
gör, att det ena folket senare genomlöper ett utvecklingens
skifte, som ett annat närbeslägtadt folk tidigare gjort ifrån
sig. Den period inom den Svenska statsförfattningens historia,
som afslutas år 1250, slutades för Anglosachsarna
år 1066 och för Frankerna, kan man säga, redan 752.
Vill man söka jemförelse med och förklaring af våra statsrättsliga
förhållanden under Sverkerska och Erikska ätternas
tid, hafva vi således att söka den icke vid pass år
1200 eller 1250, utan vida tidigare. Sammalunda vore
vi berättigade att söka jemförelse med den Isländska litteratur,
som blomstrade mellan åren 1220 och 1260, icke
vid samma tid, utan vida tidigare. Men denna bästa
Isländska litteratur är sådan, att vi kunna försmå denna
rättighet. Jag vill jemföra henne med den sydeuropeiska
litteraturen mellan åren 1220 och 1260.</p>

<p>Den Isländska poesien från denna tid och den föregående
är ingalunda alltid god. Den hade blifvit konstlad, öfverlastad
med gåtolika talesätt och bilder, af hvilka visserligen flera äro
ganska vackra, men det hela blir oftast torftigt och oskönt<a name="FNanchor_15" id="FNanchor_15"></a><a href="#Footnote_15" class="fnanchor">[15]</a>.
All Isländsk poesi var dock icke sådan. Jag har i det föregående
meddelat prof på de bästa slagen och det är naturligtvis
efter dem vi skola bedöma, hur långt Isländarne
i detta afseende kunde gå i fulländning. Det kan visserligen
icke falla mig in att bestrida t. ex. den provençalska
poesien dess soliga färgprakt, dess fina innehåll, dess stora
formfulländning, som lemnar den Isländska sångmöns alster<span class="pagenum"><a name="Page_156" id="Page_156">[156]</a></span>
långt efter sig. Men derjemte var denna söderns poesi
vek, alltid kretsande kring kärleken som thema, ofta kring
en kärlek af den mest öfverfina, onaturliga art. Något
verkligt stort frambragte icke den Provençalska trubaduren
eller Nordfrankrikes truver. Jag talar här icke om det enas
eller andras esthetiska värde, men det synes mig som skulle
den storartade hållningen, den kraftige anden i Islands bästa
poetiska alster vitna vida fördelaktigare om det folk,
bland hvilket denna poesi blomstrade. Skillnaden mellan
nordisk och sydländsk bildning finner man lättast, om man
betraktar de stora sånger öfver gamla hedniska ämnen, som
diktades i Tyskland, sången om Niflungarna vid midten och
Gudrun i slutet af det tolfte århundradet, således något
före den bästa tiden på Island. Dessa tvenne sånger hafva
en helt annan charakter. Sigurd är en riddare och Gudrun
är en riddardam. Dessa sånger ega visst på sina ställen
stor poetisk skönhet, men de äro icke fria från riddarhistoriernas
vidlyftigheter och öfverdrifter, som våra hjeltesånger
och Islands klassiska litteratur sakna.</p>

<p>Men det är hufvudsakligen med den Isländska historieskrifningen,
i synnerhet den, som gälde slägterna på ön,
jag förut sysselsatt mig. Från denna tid hafva vi i Frankrike
tvenne stora häfdatecknare, hvilkas olika charakter är
af rätt stort intresse. Så mycket hellre håller jag mig här
till historieskrifningen, som ett folk måste hafva gått icke
så litet framåt, för att kunna skrifva sin historia.</p>

<p>Den Isländska sagan är fullkomligt objektiv, framställer
lifvet sådant det var, händelser och personer sådana de förekommo,
utan att någonsin tillåta författarens personliga
tycke eller åsigter uttala sig. Tolfhundratalets Isländska
författare voro knappast vuxne att sätta sig till domare öfver
händelserna, de skildrade.</p>

<p>Geoffroy de Villhardouin, marskalk af Champagne, dog
inemot år 1213; hans lefnadstid och hans stora verk, en
skildring af det Latinska kejsardömet år 1204, hvarvid han<span class="pagenum"><a name="Page_157" id="Page_157">[157]</a></span>
sjelf var mycket verksam, falla således något före den
tid, med hvilken vi sysselsätta oss. Mot slutet af denna
lefde och skref konung Ludvig den heliges ädle medkämpe
och häfdatecknare Joinville, som afled först år 1317.</p>

<p>I Joinvilles arbete är det subjektiva elementet fullt utprägladt.
Han säger hvad som händt och säger det makalöst
väl, men derjemte förtäljer han ständigt hvad han sjelf
tänker och tycker. Vi minnas, hur Gunnar från Lidarända,
när han red ned till skeppet för att lemna Island, kom att
se upp till sin gård och hvad han då sade. Ett likartadt
drag förekommer hos Joinville, som visar den charakteristiska
skiljnaden mellan hans författareskap och Njåls-sagans författares.
“Och så när jag färdades från Bleicourt,“ heter
det, “till Saint-Urbain, vågade jag aldrig vända mitt ansigte
mot Joinville (slottet) befarande att min saknad skulle
blifva för stor och att mitt hjerta skulle blifva vekt deröfver
att jag lemnade mina två barn och mitt vackra slott
Joinville, som jag hade mycket kärt.“</p>

<p>Joinvilles ståndpunkt är något högre än den Isländska
häfdateckningens. Deremot finna vi större likhet med Villhardouin.
Hans framställning är nästan rent objektiv, endast
ett och annat utrop, en och annan liten förberedelse
antyder <em class="gesperrt">författarens</em> tillvaro. Han låter händelserna
träda fram för läsaren, men han vet ock att gruppera dem.</p>

<p>Ställa vi då tillsammans hans verk och t. ex. Njåls-sagan,
kunna vi icke undgå att tänka derpå, att den Franske
författaren lefde i ett land, som i sju sekler varit
christet, midt i ett samhälle, som för sin tillvaro och sin
charakter hade att tacka såväl folkets friska Germanska
nationalitet som arfvet af den rika Romerska odlingen, i
en tid, då för öfrigt andra inflytanden af bildande art gjorde
sig gällande, då den Arabiska kulturen bland annat, fin
och belefvad, började inverka på södra Europas folk. Deremot
&mdash; Njåls-sagans författare lefde, då Island hade varit
christet kanske i 250 år, hos ett folk, hvars kultur var<span class="pagenum"><a name="Page_158" id="Page_158">[158]</a></span>
nästan fullständigt inhemsk och sjelfständig. Hans saga är
ett alster af Isländsk nationalitet, Villhardouins och hans
samtidas arbeten frukter af Frankisk och Romersk natur,
af många århundradens förberedande arbete.</p>

<p>Väger man detta mot hvartannat, torde det vara allom
klart, hur högt den Isländska historieskrifningen står och
på samma gång, hur storartadt det Isländska folket var i
afseende på anlag och charakter.</p>

<hr class="tb" />

<p>Jag slutar dessa föreläsningar med en önskan, att jag
må hafva kunnat gifva de många, som behagat åhöra
min framställning, en föreställning om det forntida lifvet
på Island eller åtminstone hafva väckt intresse derför
och i allmänhet för Nordens forntid. Det vore mig kärt,
om så vore, ty det man sjelf är fästad vid, vill man gerna,
att andra skola sätta värde uppå.</p>

<p>Bekantskapen med den Isländska forntiden har icke
allenast det psychologiska och ethiska intresse, som bekantskapen
med hvilket folk eller hvilken tid som helst. Dock
är ju redan denna sida af det historiska studiet af oberäknelig
vigt, ty i folkens lif uppenbarar sig en ande lik den
enskilda menniskans, ehuru inom ett högre område, mer storartad
i alla sina yttringar och derför i vissa afseenden lättare
att lära känna.</p>

<p>Islands historia har för oss ett annat, ett vida närmare
intresse. Äfven om det var icke så litet i Isländarnas
historia och samhällsförfattning, som icke var fullt lika med
det, som fans uti den landfasta Norden, folkets charakter
var i grunden densamma. De underrättelser, vi ega om
våra fäders dagar, äro så få, att vi må skatta oss lyckliga
att genom kännedomen om de med oss närbeslägtade Isländarna
lära känna den kraft, den storartade själens adel, som<span class="pagenum"><a name="Page_159" id="Page_159">[159]</a></span>
fans hos Nordens folk, hos våra fäder, äfven om derjemte
uppenbarade sig charaktersdrag, som icke voro goda.</p>

<p>Hvad är glädjen eller nyttan dermed? Kunna vi icke
nöja oss med det vi hafva, med allt det myckna, som det
närvarande gifver och visar oss? Hafva vi tid att draga
någon den minsta tanke från stundens intressen, dess äflan,
för att låta honom hvila vid längesedan gångna dagars lif? Vi
<em class="gesperrt">måste</em> taga oss tid dertill, såvida vi icke vilja blifva en
kastboll för dagens vindkast. Vilja vi gent emot de pligter,
som föreligga oss, intaga en bestämd och sjelfständig
hållning, måste vi gå tillbaka till de gångna tider, för att
få veta, hvad vi äro, hvilket arf vi fått att förvalta. Ur
det förflutna är det som framtiden utvecklar sig, men <em class="gesperrt">hur</em>
denna utveckling sker, det beror &mdash; på oss.</p>

<hr class="chap" />

<div class="footnotes">

<h2>FOTNOTER</h2>

<div class="footnote">

<p><a name="Footnote_1" id="Footnote_1"></a><a href="#FNanchor_1"><span class="label">[1]</span></a> Uti Fylket Fjalir.</p>

</div>

<div class="footnote">

<p><a name="Footnote_2" id="Footnote_2"></a><a href="#FNanchor_2"><span class="label">[2]</span></a> Deras historia förtäljes dels i Landnáma (berättelsen om utflyttningarna
till Island), dels i Flóamannasagan. I allt vigtigare öfverensstämma
berättelserna.</p>

</div>

<div class="footnote">

<p><a name="Footnote_3" id="Footnote_3"></a><a href="#FNanchor_3"><span class="label">[3]</span></a> Femininet sul (sula) finnes i Svenska dialekter liksom i isländskan
(súl, súla). Det torde vara skäl att upptaga det i riksspråket, särskildt
som det skulle kunna liksom tyskans Säule användas som konstterm i
stället för det osvenska kolonn. Vid medlet af förra århundradet fanns
det icke mer än tvenne Isländska hus, som egde högsätessulerna i behåll.</p>

</div>

<div class="footnote">

<p><a name="Footnote_4" id="Footnote_4"></a><a href="#FNanchor_4"><span class="label">[4]</span></a> Uttalas som Gåde.</p>

</div>

<div class="footnote">

<p><a name="Footnote_5" id="Footnote_5"></a><a href="#FNanchor_5"><span class="label">[5]</span></a> Det följande finnes utförligt berättadt i den första afdelningen af
Egil Skallegrimssons saga.</p>

</div>

<div class="footnote">

<p><a name="Footnote_6" id="Footnote_6"></a><a href="#FNanchor_6"><span class="label">[6]</span></a> Björns och Thorolfs utresa skildras utförligast i Eyrbyggia-Saga.</p>

</div>

<div class="footnote">

<p><a name="Footnote_7" id="Footnote_7"></a><a href="#FNanchor_7"><span class="label">[7]</span></a> En annan man, som ledde sina anor från Sverige var Ingemund
gamle. Hans fader var måg till en jarl i Götarike. Denna slägt omtalas
i Vatnsdæla saga.</p>

</div>

<div class="footnote">

<p><a name="Footnote_8" id="Footnote_8"></a><a href="#FNanchor_8"><span class="label">[8]</span></a> Om honom talas i första afdelningen af Grettes saga.</p>

</div>

<div class="footnote">

<p><a name="Footnote_9" id="Footnote_9"></a><a href="#FNanchor_9"><span class="label">[9]</span></a> Sturlunga-Sagan börjar med berättelsen om Geirmund.</p>

</div>

<div class="footnote">

<p><a name="Footnote_10" id="Footnote_10"></a><a href="#FNanchor_10"><span class="label">[10]</span></a> Hans saga finnes i behåll i tvenne bearbetningar.</p>

</div>

<div class="footnote">

<p><a name="Footnote_11" id="Footnote_11"></a><a href="#FNanchor_11"><span class="label">[11]</span></a> Grönland uppdagades af en Isländare år 982, Nordamerikas fastland
vid pass år 1000.</p>

</div>

<div class="footnote">

<p><a name="Footnote_12" id="Footnote_12"></a><a href="#FNanchor_12"><span class="label">[12]</span></a> Detta förfaringssätt var, såsom förmodligen äfven de andra, icke
för Island egendomligt. I ett bref af år 1312 omtalas det som användt
i Westergötland.</p>

</div>

<div class="footnote">

<p><a name="Footnote_13" id="Footnote_13"></a><a href="#FNanchor_13"><span class="label">[13]</span></a> Nordländingarnas eller Öfjärdingarnas, Vest- eller Bredfjärdingarnas,
Sunnländinga- eller Rangåingarnas fjerdingar och Ostfjerdingen.</p>

</div>

<div class="footnote">

<p><a name="Footnote_14" id="Footnote_14"></a><a href="#FNanchor_14"><span class="label">[14]</span></a> Det var samme Hjalte, som sedermera for till Olof Skötkonung,
för att utforska hans sinnesstämning mot Olof digre i Norge.</p>

</div>

<div class="footnote">

<p><a name="Footnote_15" id="Footnote_15"></a><a href="#FNanchor_15"><span class="label">[15]</span></a> Som exempel på dessa omskrifningar kan följande stycke ur en af
Sigvat skalds visor införas. Det lyder i ordagrann öfversättning: «Jag skulle
icke hafva blifvit bortjagad af furstens skeppsrulles bänks herrliga lågas
trän.» De sex orden betyda allenast «furstens män,» ty skeppsrullens
bänk är skeppet och skeppets låge är den glänsande skölden och dess
trä är krigaren eller mannen.</p>

</div>

</div>

<p>&nbsp;</p>
<p>&nbsp;</p>
<hr class="full" />
<p>***END OF THE PROJECT GUTENBERG EBOOK LIFVET På ISLAND UNDER SAGOTIDEN***</p>
<p>******* This file should be named 54081-h.htm or 54081-h.zip *******</p>
<p>This and all associated files of various formats will be found in:<br />
<a href="http://www.gutenberg.org/dirs/5/4/0/8/54081">http://www.gutenberg.org/5/4/0/8/54081</a></p>
<p>
Updated editions will replace the previous one--the old editions will
be renamed.</p>

<p>Creating the works from print editions not protected by U.S. copyright
law means that no one owns a United States copyright in these works,
so the Foundation (and you!) can copy and distribute it in the United
States without permission and without paying copyright
royalties. Special rules, set forth in the General Terms of Use part
of this license, apply to copying and distributing Project
Gutenberg-tm electronic works to protect the PROJECT GUTENBERG-tm
concept and trademark. Project Gutenberg is a registered trademark,
and may not be used if you charge for the eBooks, unless you receive
specific permission. If you do not charge anything for copies of this
eBook, complying with the rules is very easy. You may use this eBook
for nearly any purpose such as creation of derivative works, reports,
performances and research. They may be modified and printed and given
away--you may do practically ANYTHING in the United States with eBooks
not protected by U.S. copyright law. Redistribution is subject to the
trademark license, especially commercial redistribution.
</p>

<h2>START: FULL LICENSE<br />
<br />
THE FULL PROJECT GUTENBERG LICENSE<br />
PLEASE READ THIS BEFORE YOU DISTRIBUTE OR USE THIS WORK</h2>

<p>To protect the Project Gutenberg-tm mission of promoting the free
distribution of electronic works, by using or distributing this work
(or any other work associated in any way with the phrase "Project
Gutenberg"), you agree to comply with all the terms of the Full
Project Gutenberg-tm License available with this file or online at
www.gutenberg.org/license.</p>

<h3>Section 1. General Terms of Use and Redistributing Project
Gutenberg-tm electronic works</h3>

<p>1.A. By reading or using any part of this Project Gutenberg-tm
electronic work, you indicate that you have read, understand, agree to
and accept all the terms of this license and intellectual property
(trademark/copyright) agreement. If you do not agree to abide by all
the terms of this agreement, you must cease using and return or
destroy all copies of Project Gutenberg-tm electronic works in your
possession. If you paid a fee for obtaining a copy of or access to a
Project Gutenberg-tm electronic work and you do not agree to be bound
by the terms of this agreement, you may obtain a refund from the
person or entity to whom you paid the fee as set forth in paragraph
1.E.8.</p>

<p>1.B. "Project Gutenberg" is a registered trademark. It may only be
used on or associated in any way with an electronic work by people who
agree to be bound by the terms of this agreement. There are a few
things that you can do with most Project Gutenberg-tm electronic works
even without complying with the full terms of this agreement. See
paragraph 1.C below. There are a lot of things you can do with Project
Gutenberg-tm electronic works if you follow the terms of this
agreement and help preserve free future access to Project Gutenberg-tm
electronic works. See paragraph 1.E below.</p>

<p>1.C. The Project Gutenberg Literary Archive Foundation ("the
Foundation" or PGLAF), owns a compilation copyright in the collection
of Project Gutenberg-tm electronic works. Nearly all the individual
works in the collection are in the public domain in the United
States. If an individual work is unprotected by copyright law in the
United States and you are located in the United States, we do not
claim a right to prevent you from copying, distributing, performing,
displaying or creating derivative works based on the work as long as
all references to Project Gutenberg are removed. Of course, we hope
that you will support the Project Gutenberg-tm mission of promoting
free access to electronic works by freely sharing Project Gutenberg-tm
works in compliance with the terms of this agreement for keeping the
Project Gutenberg-tm name associated with the work. You can easily
comply with the terms of this agreement by keeping this work in the
same format with its attached full Project Gutenberg-tm License when
you share it without charge with others.</p>

<p>1.D. The copyright laws of the place where you are located also govern
what you can do with this work. Copyright laws in most countries are
in a constant state of change. If you are outside the United States,
check the laws of your country in addition to the terms of this
agreement before downloading, copying, displaying, performing,
distributing or creating derivative works based on this work or any
other Project Gutenberg-tm work. The Foundation makes no
representations concerning the copyright status of any work in any
country outside the United States.</p>

<p>1.E. Unless you have removed all references to Project Gutenberg:</p>

<p>1.E.1. The following sentence, with active links to, or other
immediate access to, the full Project Gutenberg-tm License must appear
prominently whenever any copy of a Project Gutenberg-tm work (any work
on which the phrase "Project Gutenberg" appears, or with which the
phrase "Project Gutenberg" is associated) is accessed, displayed,
performed, viewed, copied or distributed:</p>

<blockquote><p>This eBook is for the use of anyone anywhere in the United
  States and most other parts of the world at no cost and with almost
  no restrictions whatsoever. You may copy it, give it away or re-use
  it under the terms of the Project Gutenberg License included with
  this eBook or online
  at <a href="http://www.gutenberg.org">www.gutenberg.org</a>. If you
  are not located in the United States, you'll have to check the laws
  of the country where you are located before using this
  ebook.</p></blockquote>

<p>1.E.2. If an individual Project Gutenberg-tm electronic work is
derived from texts not protected by U.S. copyright law (does not
contain a notice indicating that it is posted with permission of the
copyright holder), the work can be copied and distributed to anyone in
the United States without paying any fees or charges. If you are
redistributing or providing access to a work with the phrase "Project
Gutenberg" associated with or appearing on the work, you must comply
either with the requirements of paragraphs 1.E.1 through 1.E.7 or
obtain permission for the use of the work and the Project Gutenberg-tm
trademark as set forth in paragraphs 1.E.8 or 1.E.9.</p>

<p>1.E.3. If an individual Project Gutenberg-tm electronic work is posted
with the permission of the copyright holder, your use and distribution
must comply with both paragraphs 1.E.1 through 1.E.7 and any
additional terms imposed by the copyright holder. Additional terms
will be linked to the Project Gutenberg-tm License for all works
posted with the permission of the copyright holder found at the
beginning of this work.</p>

<p>1.E.4. Do not unlink or detach or remove the full Project Gutenberg-tm
License terms from this work, or any files containing a part of this
work or any other work associated with Project Gutenberg-tm.</p>

<p>1.E.5. Do not copy, display, perform, distribute or redistribute this
electronic work, or any part of this electronic work, without
prominently displaying the sentence set forth in paragraph 1.E.1 with
active links or immediate access to the full terms of the Project
Gutenberg-tm License.</p>

<p>1.E.6. You may convert to and distribute this work in any binary,
compressed, marked up, nonproprietary or proprietary form, including
any word processing or hypertext form. However, if you provide access
to or distribute copies of a Project Gutenberg-tm work in a format
other than "Plain Vanilla ASCII" or other format used in the official
version posted on the official Project Gutenberg-tm web site
(www.gutenberg.org), you must, at no additional cost, fee or expense
to the user, provide a copy, a means of exporting a copy, or a means
of obtaining a copy upon request, of the work in its original "Plain
Vanilla ASCII" or other form. Any alternate format must include the
full Project Gutenberg-tm License as specified in paragraph 1.E.1.</p>

<p>1.E.7. Do not charge a fee for access to, viewing, displaying,
performing, copying or distributing any Project Gutenberg-tm works
unless you comply with paragraph 1.E.8 or 1.E.9.</p>

<p>1.E.8. You may charge a reasonable fee for copies of or providing
access to or distributing Project Gutenberg-tm electronic works
provided that</p>

<ul>
<li>You pay a royalty fee of 20% of the gross profits you derive from
  the use of Project Gutenberg-tm works calculated using the method
  you already use to calculate your applicable taxes. The fee is owed
  to the owner of the Project Gutenberg-tm trademark, but he has
  agreed to donate royalties under this paragraph to the Project
  Gutenberg Literary Archive Foundation. Royalty payments must be paid
  within 60 days following each date on which you prepare (or are
  legally required to prepare) your periodic tax returns. Royalty
  payments should be clearly marked as such and sent to the Project
  Gutenberg Literary Archive Foundation at the address specified in
  Section 4, "Information about donations to the Project Gutenberg
  Literary Archive Foundation."</li>

<li>You provide a full refund of any money paid by a user who notifies
  you in writing (or by e-mail) within 30 days of receipt that s/he
  does not agree to the terms of the full Project Gutenberg-tm
  License. You must require such a user to return or destroy all
  copies of the works possessed in a physical medium and discontinue
  all use of and all access to other copies of Project Gutenberg-tm
  works.</li>

<li>You provide, in accordance with paragraph 1.F.3, a full refund of
  any money paid for a work or a replacement copy, if a defect in the
  electronic work is discovered and reported to you within 90 days of
  receipt of the work.</li>

<li>You comply with all other terms of this agreement for free
  distribution of Project Gutenberg-tm works.</li>
</ul>

<p>1.E.9. If you wish to charge a fee or distribute a Project
Gutenberg-tm electronic work or group of works on different terms than
are set forth in this agreement, you must obtain permission in writing
from both the Project Gutenberg Literary Archive Foundation and The
Project Gutenberg Trademark LLC, the owner of the Project Gutenberg-tm
trademark. Contact the Foundation as set forth in Section 3 below.</p>

<p>1.F.</p>

<p>1.F.1. Project Gutenberg volunteers and employees expend considerable
effort to identify, do copyright research on, transcribe and proofread
works not protected by U.S. copyright law in creating the Project
Gutenberg-tm collection. Despite these efforts, Project Gutenberg-tm
electronic works, and the medium on which they may be stored, may
contain "Defects," such as, but not limited to, incomplete, inaccurate
or corrupt data, transcription errors, a copyright or other
intellectual property infringement, a defective or damaged disk or
other medium, a computer virus, or computer codes that damage or
cannot be read by your equipment.</p>

<p>1.F.2. LIMITED WARRANTY, DISCLAIMER OF DAMAGES - Except for the "Right
of Replacement or Refund" described in paragraph 1.F.3, the Project
Gutenberg Literary Archive Foundation, the owner of the Project
Gutenberg-tm trademark, and any other party distributing a Project
Gutenberg-tm electronic work under this agreement, disclaim all
liability to you for damages, costs and expenses, including legal
fees. YOU AGREE THAT YOU HAVE NO REMEDIES FOR NEGLIGENCE, STRICT
LIABILITY, BREACH OF WARRANTY OR BREACH OF CONTRACT EXCEPT THOSE
PROVIDED IN PARAGRAPH 1.F.3. YOU AGREE THAT THE FOUNDATION, THE
TRADEMARK OWNER, AND ANY DISTRIBUTOR UNDER THIS AGREEMENT WILL NOT BE
LIABLE TO YOU FOR ACTUAL, DIRECT, INDIRECT, CONSEQUENTIAL, PUNITIVE OR
INCIDENTAL DAMAGES EVEN IF YOU GIVE NOTICE OF THE POSSIBILITY OF SUCH
DAMAGE.</p>

<p>1.F.3. LIMITED RIGHT OF REPLACEMENT OR REFUND - If you discover a
defect in this electronic work within 90 days of receiving it, you can
receive a refund of the money (if any) you paid for it by sending a
written explanation to the person you received the work from. If you
received the work on a physical medium, you must return the medium
with your written explanation. The person or entity that provided you
with the defective work may elect to provide a replacement copy in
lieu of a refund. If you received the work electronically, the person
or entity providing it to you may choose to give you a second
opportunity to receive the work electronically in lieu of a refund. If
the second copy is also defective, you may demand a refund in writing
without further opportunities to fix the problem.</p>

<p>1.F.4. Except for the limited right of replacement or refund set forth
in paragraph 1.F.3, this work is provided to you 'AS-IS', WITH NO
OTHER WARRANTIES OF ANY KIND, EXPRESS OR IMPLIED, INCLUDING BUT NOT
LIMITED TO WARRANTIES OF MERCHANTABILITY OR FITNESS FOR ANY PURPOSE.</p>

<p>1.F.5. Some states do not allow disclaimers of certain implied
warranties or the exclusion or limitation of certain types of
damages. If any disclaimer or limitation set forth in this agreement
violates the law of the state applicable to this agreement, the
agreement shall be interpreted to make the maximum disclaimer or
limitation permitted by the applicable state law. The invalidity or
unenforceability of any provision of this agreement shall not void the
remaining provisions.</p>

<p>1.F.6. INDEMNITY - You agree to indemnify and hold the Foundation, the
trademark owner, any agent or employee of the Foundation, anyone
providing copies of Project Gutenberg-tm electronic works in
accordance with this agreement, and any volunteers associated with the
production, promotion and distribution of Project Gutenberg-tm
electronic works, harmless from all liability, costs and expenses,
including legal fees, that arise directly or indirectly from any of
the following which you do or cause to occur: (a) distribution of this
or any Project Gutenberg-tm work, (b) alteration, modification, or
additions or deletions to any Project Gutenberg-tm work, and (c) any
Defect you cause.  </p>

<h3>Section 2. Information about the Mission of Project Gutenberg-tm</h3>

<p>Project Gutenberg-tm is synonymous with the free distribution of
electronic works in formats readable by the widest variety of
computers including obsolete, old, middle-aged and new computers. It
exists because of the efforts of hundreds of volunteers and donations
from people in all walks of life.</p>

<p>Volunteers and financial support to provide volunteers with the
assistance they need are critical to reaching Project Gutenberg-tm's
goals and ensuring that the Project Gutenberg-tm collection will
remain freely available for generations to come. In 2001, the Project
Gutenberg Literary Archive Foundation was created to provide a secure
and permanent future for Project Gutenberg-tm and future
generations. To learn more about the Project Gutenberg Literary
Archive Foundation and how your efforts and donations can help, see
Sections 3 and 4 and the Foundation information page at
www.gutenberg.org.</p>

<h3>Section 3. Information about the Project Gutenberg
Literary Archive Foundation</h3>

<p>The Project Gutenberg Literary Archive Foundation is a non profit
501(c)(3) educational corporation organized under the laws of the
state of Mississippi and granted tax exempt status by the Internal
Revenue Service. The Foundation's EIN or federal tax identification
number is 64-6221541. Contributions to the Project Gutenberg Literary
Archive Foundation are tax deductible to the full extent permitted by
U.S. federal laws and your state's laws.</p>

<p>The Foundation's principal office is in Fairbanks, Alaska, with the
mailing address: PO Box 750175, Fairbanks, AK 99775, but its
volunteers and employees are scattered throughout numerous
locations. Its business office is located at 809 North 1500 West, Salt
Lake City, UT 84116, (801) 596-1887. Email contact links and up to
date contact information can be found at the Foundation's web site and
official page at www.gutenberg.org/contact</p>

<p>For additional contact information:</p>

<p> Dr. Gregory B. Newby<br />
    Chief Executive and Director<br />
    gbnewby@pglaf.org</p>

<h3>Section 4. Information about Donations to the Project Gutenberg
Literary Archive Foundation</h3>

<p>Project Gutenberg-tm depends upon and cannot survive without wide
spread public support and donations to carry out its mission of
increasing the number of public domain and licensed works that can be
freely distributed in machine readable form accessible by the widest
array of equipment including outdated equipment. Many small donations
($1 to $5,000) are particularly important to maintaining tax exempt
status with the IRS.</p>

<p>The Foundation is committed to complying with the laws regulating
charities and charitable donations in all 50 states of the United
States. Compliance requirements are not uniform and it takes a
considerable effort, much paperwork and many fees to meet and keep up
with these requirements. We do not solicit donations in locations
where we have not received written confirmation of compliance. To SEND
DONATIONS or determine the status of compliance for any particular
state visit <a href="http://www.gutenberg.org/donate">www.gutenberg.org/donate</a>.</p>

<p>While we cannot and do not solicit contributions from states where we
have not met the solicitation requirements, we know of no prohibition
against accepting unsolicited donations from donors in such states who
approach us with offers to donate.</p>

<p>International donations are gratefully accepted, but we cannot make
any statements concerning tax treatment of donations received from
outside the United States. U.S. laws alone swamp our small staff.</p>

<p>Please check the Project Gutenberg Web pages for current donation
methods and addresses. Donations are accepted in a number of other
ways including checks, online payments and credit card donations. To
donate, please visit: www.gutenberg.org/donate</p>

<h3>Section 5. General Information About Project Gutenberg-tm electronic works.</h3>

<p>Professor Michael S. Hart was the originator of the Project
Gutenberg-tm concept of a library of electronic works that could be
freely shared with anyone. For forty years, he produced and
distributed Project Gutenberg-tm eBooks with only a loose network of
volunteer support.</p>

<p>Project Gutenberg-tm eBooks are often created from several printed
editions, all of which are confirmed as not protected by copyright in
the U.S. unless a copyright notice is included. Thus, we do not
necessarily keep eBooks in compliance with any particular paper
edition.</p>

<p>Most people start at our Web site which has the main PG search
facility: www.gutenberg.org</p>

<p>This Web site includes information about Project Gutenberg-tm,
including how to make donations to the Project Gutenberg Literary
Archive Foundation, how to help produce our new eBooks, and how to
subscribe to our email newsletter to hear about new eBooks.</p>

</body>
</html>

